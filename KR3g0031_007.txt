# -*- mode: mandoku-view; -*-
#+TITLE: 六壬大全
#+DATE: 2015-08-24 23:12:37.522287
#+PROPERTY: ID KR3g0031
#+PROPERTY: BASEEDITION WYG    
#+PROPERTY: JUAN 卷七
<pb:KR3g0031_WYG_007-1a>¶
欽定四庫全書¶
　六壬大全卷七¶
　　課經四¶
　　蕪淫課¶
凡四課有尅缺一為不備及日辰交互相尅為蕪淫課¶
邵先生曰課得不備剛日從日上起第一課柔日從辰¶
上起第一課凡見二陽一隂為隂不備如二男爭一女¶
二隂一陽為陽不備若二女爭一男及日辰交互相尅¶
<pb:KR3g0031_WYG_007-1b>¶
各自相生是也此夫妻皆有私通兩情相背荒淫無度¶
故名蕪淫占者家門不正事多淫亂統小畜之體乃琴¶
瑟不調之課¶
象曰隂陽不備交尅最嫌利名碌碌獄病淹淹隂㣲晴¶
久陽少雨添行人未至征戰愁占如陽不備用兵利為¶
主賊不來隂不備利為客賊來不戰射物必缺凡得三¶
課為不備又逢日辰交互相尅占事最凶更乘凶將尤¶
甚則應小畜九三夫妻反目凶象或四課備神將吉兼¶
<pb:KR3g0031_WYG_007-2a>¶
有救神及課不備無尅不凶事有遲延夫妻拆散終復¶
團圓則應小畜牽復吉之象¶
如乙卯日午時未將柔日從辰上起第一課葢巳辰為¶
辰之隂神不復作日之陽神此二隂一陽不備曰蕪淫¶
課¶
　¶
　¶
又加乙亥日巳時子將為隂不備課也此二陽一隂¶
<pb:KR3g0031_WYG_007-2b>¶
　¶
　¶
如甲子日卯時亥將占四課備日辰交尅蕪淫課¶
　¶
　¶
葢甲日夫也子支妻也甲欲從子憂申尅子就甲時畏¶
戌侵然申子又自相生乃妻與人有私夫上神為用課¶
傳逢三合主有他意或私異姓内外相好各相背也¶
<pb:KR3g0031_WYG_007-3a>¶
　　訂訛¶
不備(四課缺一/止有三課)有尅照常以尅賊比渉等項論但四課¶
必須那動剛日從日上起第一課柔日從辰上起第一¶
課葢第一課為干陽第二課為干隂第三課為支陽第¶
四課為支隂隂課缺一為隂不周全陽課缺一為陽不¶
周全以四課之隂陽論非以干支之隂陽論也假如乙¶
卯日午時未將柔日從支上起第一課辰卯巳辰巳乙¶
午巳葢四課先儘先數兩課巳辰既作支之隂神為第¶
<pb:KR3g0031_WYG_007-3b>¶
二課矣豈可復作干之陽神為第三課乎此二隂一陽¶
為陽不備又如乙亥日巳時子將亦柔日從支上起第¶
一課午亥丑午亥乙午亥午亥既作支之陽神為第一¶
課矣豈可復作干之隂神為第四課乎此二陽一隂為¶
隂不備故名不備¶
占主不周全物偏缺病難愈求望難成行人未至陽不備¶
兵訟利為主賊不來隂不備兵訟利為客賊必來皆戰¶
不成三傳陽多事起男子三傳隂多事因女人陽多晴¶
<pb:KR3g0031_WYG_007-4a>¶
久隂多雨添凡占多以不周全為斷¶
　　觀月經¶
四課如不備其卦號蕪淫(此論日辰隂陽有不全止/三課備者為蕪淫卦也)¶
五月乙卯日未將午時占辰陽見天罡(夘上見辰為/辰之陽神)¶
太乙作隂神(太乙在辰上為/辰之隂神也)¶
日上無陽類(縁乙課在辰辰上太乙/却被辰之隂神占了)¶
二女競男心(本分皆有四課二陽二隂今止三課太乙/為日之陽神却被辰之隂神占了不可更)¶
　　(作日陽勝光為日之隂神天罡為辰之/陽神是二隂一陽也故曰二女競男心)¶
<pb:KR3g0031_WYG_007-4b>¶
假令乙亥日子將巳時占午為辰之陽(一課亥乙二課/午亥三課午亥)¶
　　(四課丑午勝光為日之隂/神先被辰之陽神占了)¶
丑作午上兼(大吉加午/為辰之神)日陽還從亥(乙課在辰辰上/見亥為日之陽)¶
日隂無處添(日之隂神被辰/之陽神占了)此名為不備(四課止有三/課是二陽一)¶
　　(隂之/課也)¶
雙男競婦兼(二陽一隂之象是/二男爭一女也)¶
主有奸淫事逢時心意嫌有救應無事凶神刑獄淹(三/奇)¶
　　(六儀徳/神為救)¶
<pb:KR3g0031_WYG_007-5a>¶
戊午龍宫課兩辰丁酉占金鷄皆一例丑未二辛添(以/上)¶
　　(七日九課别責/是蕪淫卦也)¶
　　心鏡¶
隂陽不備是蕪淫夫婦奸邪有外心二女爭男陽不足¶
兩男一女共枕淫上之克下緣夫過反此誠為婦不仁¶
陽為隂將隂處合隂來陽處為刑臨(日為夫/辰為婦)若知其例¶
㸔正月甲子時加卯課尋甲見天魁子傳送甲夫陽也¶
子妻隂甲將就子憂申克子近甲時魁必侵十干上神¶
<pb:KR3g0031_WYG_007-5b>¶
交互克事乖合和失調琴妻懐内喜私情有申子相生¶
水合金(子上見申金金水相生又三/合也妻與西南有外情也)¶
　　解離卦¶
凡夫妻行年冲克及上下神互相克賊為解離格如夫¶
年立午上見寅妻年立子上見申乃子上申怕午克午上¶
寅怕申克上下互相克賊天地解離各有異心故名解¶
離占者非斷絃之凶必有反目之兆也¶
如三月丁巳日未時酉將夫年立寅妻年立午值三合¶
<pb:KR3g0031_WYG_007-6a>¶
逢春旺相氣為旺孕格又如夫年立午上見寅妻年立¶
子上見申夫妻行年上下互相冲克為解離格¶
　¶
　¶
　¶
夫妻天匹配有難解離頻年命交相克(妻行年上神克/夫夫行年上神)¶
(克妻是交/相克也)始終亦同陳妻年行至午夫年立于寅六月¶
申時占妻逢配夫嗔夫年上逢子妻運仰觀辰(夫運寅/上見子)¶
<pb:KR3g0031_WYG_007-6b>¶
　　(妻運午/上見辰)¶
辰遙克子水的有解離迍夫年反有克與此一般伸(夫/行)¶
　　(年上神克妻行/年上神亦同也)¶
遞相淫情起暗地使媒人(此不與四課三傳之事同若/兩家行年相克夫有外妻妻)¶
　　(有外夫心/餘倣此)¶
　　心鏡¶
解離之卦㸔行年先須察地後觀天夫妻始終互相克¶
二月寅時課晴占妻年立子夫年午神后須知尅勝光¶
<pb:KR3g0031_WYG_007-7a>¶
　　(神后子是妻天上行年勝光是夫天/上行年  此解論天上行年另一説)¶
午上功曹子傳送(夫年午上見功曹/妻年子上見傳送)¶
遞相傷殘更何安子水本來先克午子上申金怕勝光¶
午上功曹怕申克此為始終互相殘金盆覆水皆斯類¶
玉軫音悲是斷絃解離夫妻行年上神將相克互¶
相殘¶
　此課不干四課三傳事但夫妻行年相克者也若無¶
　刑損或夫有外妻妻有外夫也¶
<pb:KR3g0031_WYG_007-7b>¶
　¶
　¶
　　畢法¶
真解離卦者謂干克支上神支克干上神或夫婦行年¶
又值此者尤的此時占人必占解離事已後例内唯詳¶
空亡而言之則小畜九三輿説輻夫妻反目不能正室¶
也之凶象¶
<pb:KR3g0031_WYG_007-8a>¶
　¶
　¶
甲子日干上午甲木克支上辰土子水克干上午火(男/行)¶
　(年三十五在子女/行年三十一在寅)¶
甲午日干上酉支上丑　甲戌日干上亥支上未　甲¶
辰日干上亥辰上丑　乙亥日乙上午亥上丑　戊辰¶
壬辰辛丑庚戌並干上子　丁夘日干上丑　乙酉日¶
乙上寅　辛酉日辛上夘　癸夘巳夘日干上辰　丙¶
<pb:KR3g0031_WYG_007-8b>¶
午日干上申　辛巳日辛上申　丁亥日干上巳　乙¶
巳日乙上酉　癸未日干上亥¶
　蕪淫與解離之所以分者蕪淫乃干支上神互尅下¶
　解離乃干支互尅上神至于年命互尅則同取¶
　　曾門¶
夫妻行年在上相克在下相賊夫以陽年為始隂年為¶
終妻以隂年為始陽年為終終始相生為和合終始相¶
克為俱解是謂無隂天地解離各有他心¶
<pb:KR3g0031_WYG_007-9a>¶
　定章曰夫年立甲午妻年立壬子登明臨午上克下¶
　太乙臨子下賊上妻之陽年神后尅午此時天地解¶
　離各有他心所謂無隂者無子孫也天地解離者言¶
　陽年為天上隂年為地下今登明加午上克下太乙¶
　臨子下賊上故曰在上相克在下相賊夫以陽年為¶
　始者言天上勝光也妻以隂年為始者言地盤神后¶
　也以神后制天上勝光為始相克夫以隂年為終者¶
　言地盤勝光也妻陽年為終者天上神后也以神后¶
<pb:KR3g0031_WYG_007-9b>¶
　制地盤勝光為終相克也故曰俱解¶
始為上終為下上下相克為刑傷上下相生為和合¶
　正月午時占夫年立酉妻年立亥夫以陽年為始天¶
　上從魁也妻以隂年為始者年上神天罡也從魁與¶
　天罡相生為始吉夫以地盤年上神為終者功曹也¶
　妻以陽年為終者天上登明也寅與亥相生為終吉¶
　主夫妻和合也¶
<pb:KR3g0031_WYG_007-10a>¶
　¶
　¶
　　心鏡¶
居天寡宿地孤辰發用須依六甲旬欲識空亡何宿定¶
甲戌旬中用酉申(甲戌旬中胃昴畢觜參為寡宿居/天上也申酉為孤辰是在地下也)¶
占人孤獨離桑梓財物虚無伴不親官位遇之須改動¶
出行訪財擬親人所問百事皆無實卒遭官司不害身¶
(久病亦/畏空亡)¶
<pb:KR3g0031_WYG_007-10b>¶
　　袖中金¶
地盤空亡為孤辰天盤孤亡為寡宿葢十干不到之地¶
五行脱空之鄉能減㐫禍主人孤獨離鄉背井也¶
春巳午孤子丑寡夏申酉孤夘辰寡秋亥子孤午未寡¶
冬寅夘孤酉戌寡此二卦各㸔發用如春占巳午發用¶
即孤辰卦子丑發用即寡宿卦餘例倣此¶
　一卦總親情離散之象若有奇儀三光等救神者反吉¶
　　訂訛¶
<pb:KR3g0031_WYG_007-11a>¶
孤寡(旬中孤寡有三發用值旬空陽空為孤隂空為寡/一也發用地盤空為孤天盤空為寡二也發用空)¶
(為孤末傳空為寡三也四時孤寡有二如春以己為孤/丑為寡等一也春又以生我之水絶神在己為孤我尅)¶
(之土墓神在/辰為寡二也)十干不到之地五行藏脱之鄉前去後空¶
隂惆陽悵所謂孤辰寡宿故名孤寡¶
　占主獨孤離鄉背井官易位財空手婚斷絃孕虚有¶
　出入防盜日辰無氣最凶孤辰父母災亦主離宗棄¶
　祖寡宿妻子離六親叛如旬孤寡又併四時孤寡為¶
　空孤空寡更㐫凡值空亡憂喜皆不成托人多詐謀¶
<pb:KR3g0031_WYG_007-11b>¶
　望近事出旬可圖逺事終難時空事亦難成或中傳¶
　空為斷橋折腰主事中止難就或中末俱空為移逺¶
　就近動中不動尋逺人即在近也初中空推末傳中¶
　末空取初傳以不空者斷吉凶新病空病久病空人¶
　吉空反凶㐫空反吉¶
　此課大端不吉或遇三竒六儀為救神及遇太嵗月¶
　將月建為孤寡再醮又今日所坐位值孤寡為用曰¶
　孤寡得位如庚日用申是也皆主反禍為福事先破¶
<pb:KR3g0031_WYG_007-12a>¶
　後成日辰年命不論空又有純空反實或遇嵗月日¶
　時冲起為逢冲暗動禍福皆成¶
　　觀月經孤辰卦　　名孤雁出羣¶
𤣥課孤辰卦四時辰上推冬北亥子丑寅夘的孤危南¶
方巳午未申酉是孤夷春三寅夘辰孤在巳午題秋天¶
申酉戌亥子作孤推父子分離析夫妻有生離忽然諸¶
卦救禍滅福相隨前孤後是寡骨肉縱暌違¶
　　寡宿卦　　久病畏空亡¶
<pb:KR3g0031_WYG_007-12b>¶
前言説孤辰此卦論寡宿倣象孤辰推在後相驅逐冬¶
月申酉戌發用無骨肉夏天寅夘辰親情不和睦秋來¶
午未占春遇子丑宿吉凶與孤同有救禍反福¶
　　度厄課¶
凡四課内三上克下或三下賊上為度厄課葢上為尊¶
下為卑三上克下則長欺㓜勢必遭厄為度厄三下賊¶
上則長不正㓜乃凌長為度厄占者家宅欠利老㓜見¶
災統剥之體乃六親冰炭之課也¶
<pb:KR3g0031_WYG_007-13a>¶
象曰事憂老㓜患病重來家門不吉骨肉尤乖出軍失¶
利行者多災類神旺相禍去福來如發用陽神乗凶將¶
主伯叔尊長有災隂神主姑姨㓜小有災當剥不利攸¶
往之象日月旺相乘吉將主㓜得長力長得㓜力則應¶
上九君子得輿之象¶
如甲子日丑時申將占三上俱克下為㓜度厄課¶
　　課式¶
　　　列後¶
<pb:KR3g0031_WYG_007-13b>¶
　¶
　¶
　¶
　¶
　¶
　　訂訛¶
度厄(三上克下曰㓜度厄/三下賊上曰長度厄)三上尅下主卑小有厄難故¶
曰㓜度厄三下賊上主尊上厄難故曰長度厄¶
<pb:KR3g0031_WYG_007-14a>¶
占主家門不吉骨肉乖離㓜度厄若子孫發用凶神入¶
墓卑者更凶長度厄若父母發用凶神入墓尊者更凶¶
若仕者占主事從隣邑發動山鵲合羣同氣相親之兆¶
也神將吉因動成喜神將凶面合心離或反有暗害或¶
與刑殺并及旺相氣凶易成若與徳合併不能害也¶
　此二課同下二課俱以比者為用俱不吉然有救又不¶
　以凶斷如火尅金則水為救之類¶
　　觀月經¶
<pb:KR3g0031_WYG_007-14b>¶
三上來臨下根源長㓜推(四課之中三上克/下是長㓜卦也)¶
子孫先發用小者必低𬎼(甲乙日用起火神發動也/是子孫低𬎼不利之名也)¶
父母相臨用凶神入墓悲(甲乙日水神發用是父母應/也土神發用是妻財木神發)¶
　　(用是比/和兄弟)¶
此㸔三傳末諸卦總如斯(諸卦入生入死入墓吉/凶在重審卦註定也)¶
　　度厄卦¶
三下制其上六親竟不虞事還同長㓜凶即暗嗟吁(今/日)¶
　　(何神發用親情/與長㓜卦同也)¶
<pb:KR3g0031_WYG_007-15a>¶
生氣逢歡樂休囚下淚珠五行皆如此消息要工夫(三/傳)¶
　　(入生則歡樂入死墓為憂愁凡五行/務要精熟則灾福一一自然見也)¶
　　袖中金¶
三上克下為長㓜三下賊上為度厄長㓜不利于小度¶
厄不利于大再詳神將吉凶有救無救酌而用之¶
　　無祿絶嗣課¶
凡課四上俱克下為無祿課葢日神隂陽俱相克不得¶
其所不免投辰上兩課辰上隂陽又相克則無所投之¶
<pb:KR3g0031_WYG_007-15b>¶
路占者多主孤獨如四上俱克下為無祿格主庶人不¶
禄有官罰職輕者罰俸重則削職葢以上制下臣子受¶
殃屈者難伸對敵利客訟宜先起者勝惟火多尅金有¶
水可救其課統否之體乃上下僭亂之課也¶
象曰上克無禄下克絶嗣君臣悖逆父子分離求謀不¶
遂動作多疑三傳有救方免災危如神將凶則應六三¶
包羞凶象神將吉有救神則應上九先否後喜之象也¶
如三月己巳日寅時酉將占四上俱克下為無禄格¶
<pb:KR3g0031_WYG_007-16a>¶
　¶
　¶
凡四下俱賊上乃為絶嗣之格乃主小人無禮暗筭横¶
災殃禍病者死逃者轉匿尊長見災戰鬭利主訟宜後¶
對中年多子息老後主孤獨如正月占¶
如正月庚辰日辰時亥將占四下俱賊上為絶嗣格¶
　¶
　¶
<pb:KR3g0031_WYG_007-16b>¶
　　訂訛¶
絶嗣(四上/尅下)上不容下而下難自存故名絶嗣¶
　占主在上無禮卑小不利孕傷胎病昜死占子病死¶
　更騐奴婢逃骨肉散若旬空發用來人必主獨身而¶
　已事起男子兵訟先者勝凡事動而必靜¶
無禄(四下/賊上)以下犯上被上奪禄故名無禄¶
　占主孤獨失業多刑傷病必死事起女人兵訟後者¶
　勝凡事靜而必動¶
<pb:KR3g0031_WYG_007-17a>¶
　此課神將凶骨肉分離若神將吉來意主分財異居¶
　　觀月經無禄卦¶
四課俱臨下男鰥女寡孤三傳如有救子必勝于吾(四/課)¶
　(俱臨下者為無禄卦如發用是水神末傳得金神為/救發用是金神三傳見土神為救神吾者父也其五)¶
　(行併用此㫁之假令巳未日亥將辰時占四上克下/取比用酉為金神發用中傳辰土生金為父末傳亥)¶
　(水為子即有救也雖/是無禄卦不言絶也)¶
首尾俱相制臨年子失迷切須看用數到老有如無(臨/年)¶
　(老也首尾初未傳若今日發用水神在土上終傳復/見土神此首尾相制也假令午將甲寅日未時占神)¶
<pb:KR3g0031_WYG_007-17b>¶
　(后臨丑下克上為用是首制也終傳河魁土是尾制/也其神子水欲前就功曹為子又下被大吉怒之後)¶
　(欲親從魁為母又被天魁戌/土上降災禍此占人必災也)¶
　　心鏡¶
四課上神俱克下法式嚴峕不可論(四上克下即法令/嚴加有屈不得伸)¶
　(雪/也)¶
臣子受殃從此起無禄如何獨處尊占人孤老誰扶侍¶
空室窮炊豈得存官門兢小必當罪對者應知理不伸¶
　　袖中金¶
<pb:KR3g0031_WYG_007-18a>¶
無禄四上尅下絶嗣四下賊上上下之分貴于忠恕四¶
下賊上是無其尊為不忠矣四上尅下是不容其下為¶
不恕矣允得此體則主奴婢散失子孫他之孤子空室¶
上不能保其禄位下不能友其妻子不友不親不弟不¶
義之恥焉又曰無禄主動而必靜室家孤獨病不乆退¶
官事不妨囚者脱逃者獲凡事宜先舉者絶嗣主靜而¶
必動小人犯上無禮之兆暗横災殃病者易死逃者轉¶
匿凡事宜後施者¶
<pb:KR3g0031_WYG_007-18b>¶
　　曾門¶
四上克下名曰無禄室空無人老而獨孤臣子受殃六¶
親死亡當此之時戰鬭客勝利以先舉¶
　定章曰父以子為下君以臣為下夫以婦為下兄以¶
　弟為下四課皆上克下是為孤獨法曰君欲害臣父¶
　欲殺子兄欲損弟夫欲傷妻主欲害奴是空室無人也¶
　　絶嗣卦¶
四下賊其上名為絶嗣凶中年多子息(五旬為中年/始有子也)¶
<pb:KR3g0031_WYG_007-19a>¶
暮嵗滅祖宗(五十以後主老無子初傳發用是木末傳/有水為子孫救之也如末傳見金克木即)¶
　(主絶/後也)¶
　(假令甲寅日亥將午時占即四下賊上取未上子水也/為比用子為水神末傳見戌土克之又是孤辰無依)¶
　(又甲寅日亥將子時占/三傳子亥戌亦是絶嗣)¶
　(假令巳未日亥將午時占即四下賊上三傳巳戌夘/初巳火發用與今日巳土比合中傳戌土為子孫末)¶
　(傳夘木為父母不得/言絶嗣為有救也)¶
　(假令庚申日亥將辰時占三傳戌巳子初傳戌土中矣/傳已火為母末傳子水為子即當頭救神不得言絶)¶
有救同前例(亦用前例/救之也)　無醫斷後宗(醫者救也無/醫者絶後也)¶
<pb:KR3g0031_WYG_007-19b>¶
專看發用類　年月日時逢(此年月日時元/首卦内註定也)¶
　　心鏡(先𧺫/失禮)¶
四課下神俱賊上絶嗣如何保二親妻背夫兮奴叛主¶
子弑父兮臣弑君孕長為男刑克子定是失業孤惸人¶
事訟切忌于先起却被畨兮難訴陳¶
　　袖中金¶
四上克下為無禄四下賊上為絶嗣上下之分貴于忠¶
恕四下賊上為不忠四上克下為不恕¶
<pb:KR3g0031_WYG_007-20a>¶
　　曾門¶
四下賊上名曰絶嗣亡其先人後有孤子戰鬭利主必¶
不利客¶
　定章曰臣忠君子孝親為正今皆下賊上是為滅絶¶
　法曰臣害君子弑父妻害夫奴反主生男則傷父生女¶
　則傷母經曰亡其先人是為孤子此占利居家不利¶
　為客訪館訓敎子弟¶
　　迍福課(此課不明/姑存之)¶
<pb:KR3g0031_WYG_007-20b>¶
凡八迍課得五福為迍福課如死氣為用旺氣下勝俯¶
仰丘仇帶凶將刑害傳逢墳墓下賊上殺臨日辰相尅¶
為八迍格用起初死終旺子母相生始凶終吉年神制¶
初旺相臨日辰為五福格此八凶者為迍五吉者為福¶
故名迍福葢時令死氣發用為一迍下為旺氣所勝為¶
二迍上見丘墓為三迍下見讐尅為四迍乘凶將為五¶
迍帶刑害子為墳墓星主死亡為六迍下賊上為七迍¶
凶神臨日辰相克為八迍若用起死氣末傳旺相為一¶
<pb:KR3g0031_WYG_007-21a>¶
福子逢凶母帶徳解救之為二福始為凶將終有吉神¶
為三福初傳見鬼賊年命尅制為四福日神吉臨旺相¶
為五福占事先凶後吉統屯之靈乃雷雨解灾之課也¶
象曰八迍併用憂患將至得病傾危遭官坐死營幹不¶
成動作被累五福相逢變憂為喜如課遇八迍占者大¶
凶則應屯上六泣血漣如之象或八迍變五福主事先¶
憂後喜始終成就則應屯初九居貞之象¶
如癸酉日午時亥將春占未上死氣下為寅木所勝俯¶
<pb:KR3g0031_WYG_007-21b>¶
仰丘仇乘朱雀凶將末傳相氣貴人為迍福課¶
　¶
　¶
　　訂訛　　　　　　　　　　　　(勾六/)¶
五福(初傳囚氣末傳旺相一也子逢凶母帶徳解救之/二也初傳凶將末傳吉神三也初傳鬼年命上神)¶
(尅之四也徳/臨日上五也)此五者轉禍為福之象故名五福¶
　占主一切吉¶
迍福(八迍課又/得五福)假如癸酉日午時亥將春占課得午癸¶
<pb:KR3g0031_WYG_007-22a>¶
亥午寅酉未寅傳得未子巳將得雀虎貴用死一迍未¶
下寅春木太勝二迍木墓在未仰見其丘土畏木尅俯¶
見其仇三迍將雀四迍雀與刑合五迍子臨未下賊上¶
又乘虎六迍子得虚宿主墳墓哭泣七迍干上蛇支上¶
武俱凶將八迍初未死末巳相一福末生初子投母二¶
福初雀末貴三福已受子克得貴人救四福癸徳附戊¶
戊寄丙午臨日五福迍中有福故名迍福¶
　占主化凶為吉先憂後喜¶
<pb:KR3g0031_WYG_007-22b>¶
　　訂訛¶
八迍(時令死氣發用一也用被地盤旺氣所勝二也俯/仰見丘墓仇克三也乘凶將四也帶刑五也下賊)¶
(上六也見墳墓哭泣神/七也凶神臨日辰八也)八者迍邅憂患之象故名八迍¶
　占主一切凶病危遭官坐死謀無成¶
　小吉臨寅為用八迍春土死用神是死氣一迍未土¶
　臨寅寅旺木勝之二迍木墓在未仰見其丘丘土畏¶
　木俯見其仇三迍朱雀為初傳四迍雀與刑併五迍¶
　中傳子臨未下賊上六迍子為虚宿與白虎同位七¶
<pb:KR3g0031_WYG_007-23a>¶
　迍午加癸乘凶將螣蛇又下賊八迍¶
　凡遇八迍須得旺相吉將相生為救若其福力均殃¶
　漸退疾病瘥官訟理得伸¶
　　心鏡¶
八迍五福詳吉凶以意推之無定神欲别凶㣲吉有力¶
不然八五是常文冲破休囚刑墓殺惡將都看有幾迍¶
旺相相生吉神救又視福之多少均福力均時殃漸退¶
病瘥官事理得伸¶
<pb:KR3g0031_WYG_007-23b>¶
　　侵害課¶
凡課日辰六害相加并行年為用為侵害課六者父母¶
兄弟妻子六親也害者損也如子畏午冲直上穿心見¶
未合冲助仇而為害也害則似水壅滯血氣未行事多¶
阻隔然子未為勢家害子加未舉事無終始及官非口¶
舌未加子營謀阻塞有灾丑午夘辰為少凌長害丑加午¶
官病憂驚夫妻不合午加丑事不明不就夘加辰辰加¶
夘主事虚聲爭財有阻寅巳申亥為競強爭進害寅加¶
<pb:KR3g0031_WYG_007-24a>¶
已主出行改動退利進阻已加寅主事艱阻口舌憂疑¶
申加亥事先的後疑阻必無終始亥加申圖謀未遂事¶
無終始酉戌為鬼害酉加戌隂小逃亡病凶戌加酉時¶
有阻病凶事此害神主侵損相害故曰侵害統損之體¶
乃防人暗筭之象也¶
象曰六親失靠骨肉刑傷財利譛害疾病毆傷求婚人破出陣¶
軍殃胎孕防墮干謁不祥如六害神臨日辰發用又乘凶將¶
惡殺主侵害凶禍當應損九二征凶之象若帶合徳善神吉¶
<pb:KR3g0031_WYG_007-24b>¶
將課體雖阻而終成當應損上九利有攸徃之象也¶
如丙子日申時夘將占子日未害併用子為侵害課¶
　¶
　¶
　　訂訛¶
侵害(干支害神上下相加/發用臨行年更的)子未為勢家害丑午與夘辰¶
為少凌長害寅巳與申亥為競強爭進害酉戌為鬼害¶
六處都能肆其侵損故名侵害¶
<pb:KR3g0031_WYG_007-25a>¶
　　刑傷課¶
凡課中三刑發用併行年為刑傷課葢惡莫大于刑刑¶
主傷殘如寅巳申刑者寅中有木火巳中有土金申中¶
有金水父子在位相傷為無恩刑寅刑巳主舉動險阻¶
官事災害彼刑我鬬前事生發巳刑申長㓜不順先犯¶
後成彼刑我解仇將恩報申刑寅人鬼殘賊男女相制¶
彼刑我動丑戌未刑者三宫皆土兄弟以力相傷為恃¶
勢刑丑刑戌主官鬼刑禁尊貴傷卑賤有撓不明戌刑¶
<pb:KR3g0031_WYG_007-25b>¶
未少凌長舉事妻財凶未刑丑大小不和或見喪服子¶
夘相刑者水木母子改節相傷為無禮刑子刑夘主門¶
戸淫亂死敗尊卑不睦夘刑子去明入暗水路不通子¶
息不律辰午酉亥自刑寅申巳亥四冲無亥辰戌丑未¶
四冲無辰子午夘酉四冲無酉午惟子夘互刑是四位¶
無所相刑為自刑主自逞髙大更改自害受此四冲缺¶
一不全欹而不正三者各自相推不齊著力罰而相刑¶
刑必有傷故名刑傷若尋奴僕小人奔走去向詳支之¶
<pb:KR3g0031_WYG_007-26a>¶
刑神所臨之方追之必獲統訟之體乃大小不和之課也¶
象曰偏欹失位家門不昌胎孕欲墮婚姻不良征下順¶
利鬭上刑傷謀為乖戾凡事遭殃如刑神為用或遞互¶
相加乘凶將臨日辰皆主傷殘人情不和刑于男傷人¶
身不利刑支女病家宅不安時刑干憂小口小人時下¶
事不利善刑惡無憂惡刑善凶至刑月建者不可訟人¶
刑日神者不可逺行干刑速支刑遲或上下相刑遇日¶
鬼主公私之擾尊長不分凡事乖戻謀幹費力忌小人¶
<pb:KR3g0031_WYG_007-26b>¶
見蛇血支血忌孕必墮胎及血光災或辰自刑又見辰¶
乘凶將主燥爆挾刃自傷或六處有神作支之自刑又¶
作干鬼結連三傳為鬼為助刑或伐徳甚凶當訟上九¶
或錫鞶帶三褫之凶象若遇徳神吉將有氣事有阻終¶
遂象¶
如庚午日寅時子將占午為支刑臨日用為刑傷課¶
<pb:KR3g0031_WYG_007-27a>¶
凡偷盜男女奔走止論刑徳葢尊貴以徳卑賤以刑故¶
為刑徳格刑者寅午戌日刑在巳午未方申子辰日刑¶
在寅夘辰方巳酉丑日刑在申酉戌方亥夘未日刑在¶
亥子丑方徳者甲己徳寅乙庚徳申丙辛戌癸徳己丁¶
壬徳亥陽徳自處隂徳從陽占奴僕尋刑徳勝刑易獲¶
刑勝徳難見徳刑不相尅見閉口課中推尋常人占但¶
取天盤上徳刑下所加之地以别貴賤去向之方是也¶
如庚子日戌時亥將占走奴婢支刑在夘下加寅主去¶
<pb:KR3g0031_WYG_007-27b>¶
東北方追之可獲應在刑受尅金徳木刑也若占貴人¶
君子日徳在申下加未主往西南尋之可見應徳受生¶
日時到也其二者配為徳刑格¶
　　訂訛意同¶
　　二煩課¶
凡四仲月將遇四正及四平日占得日月宿加四仲斗¶
罡繫五未為二煩課四仲者子午夘酉也日宿者太陽¶
躔度宫神也正月起亥逆行十二辰月宿者太隂星躔¶
<pb:KR3g0031_WYG_007-28a>¶
度宫神也正月初一起室二奎三胃四畢五參六鬼七¶
張八角九氐十尾十一斗十二虚每月初一移一宿逐¶
日數二十八宿遇奎張井翌氐斗宿重筭留一數盡月¶
宿住處為太隂所在宮神更詳七政厯細度為凖斗罡¶
者辰也四正者朔朢弦晦也初一為朔初八為上弦十¶
五為望二十三為下弦月終為晦四平者即四仲也子¶
平夘夘平午午平酉酉平子也如日月經仲宿度數多¶
而有稽留及天罡凶神交係丑未貴人不得理事則三¶
<pb:KR3g0031_WYG_007-28b>¶
光不明徳氣在内刑氣在外此二者天地相併故名二¶
煩占者家有灾禍統明夷之體乃荆棘滿途之課也¶
象曰男遇天煩命遭刑戮女犯地煩身受蠱毒征戰傷¶
亡疾病嚎哭獄訟徒流胎孕不育如將乘螣蛇主憂恐¶
勾陳主爭鬭后合隂暗白虎喪亡此天地煩併主男女¶
俱有患惟春夏可生秋冬必死當此之時利家居不利¶
出行及干求事凡百謀為造作决招凶禍則應明夷上¶
六後入于地失則凶象也¶
<pb:KR3g0031_WYG_007-29a>¶
如九月初三丙午日午時夘將占寅命行年在午月將¶
為日宿躔氐二度月宿躔氐五度太陽太隂俱值夘宫¶
加午為仲辰為斗罡臨未二併為天地煩曰二煩課也¶
　¶
　¶
凡日宿臨四仲斗罡係丑未為天煩格主男子犯法葢¶
男禁天煩無抵四正朔望弦晦如春夏男行年併日宿¶
臨夘午主犯縣官刑囚見血及徒配之患秋冬臨酉子¶
<pb:KR3g0031_WYG_007-29b>¶
有犯刀兵刑戮汙𦵏之灾也¶
凡月宿臨仲斗罡係丑未為地煩格主女子受灾葢女¶
禁地煩無冲四平子午夘酉如春夏女行年併月宿臨¶
夘午主産難流血鬭訟之愆秋冬臨酉子有刑喪犯法¶
死亡之殘殃也¶
如三月十五巳夘日子時酉將男命行年在子日宿酉¶
併臨子為加仲罡下係未為天煩格又女命行年在午¶
月宿夘併臨午為加仲罡下係未為地煩格也¶
<pb:KR3g0031_WYG_007-30a>¶
　¶
　¶
　　訂訛¶
二煩(日宿臨仲斗繫丑未曰天煩月宿臨仲斗繫丑未/曰地煩日月宿俱臨仲斗繫丑未日天地二煩)¶
日宿者太陽躔度也正月起亥逆行十二辰月宿者太¶
陰躔度也正月初一起室二月初一起奎三月胃四月¶
畢五月參六月鬼七月張八月角九月氐十月心十一¶
月斗十二月虚每一日行一宿如遇奎井張翌氐斗皆重¶
<pb:KR3g0031_WYG_007-30b>¶
留一日數至占日即知月宿所在也子午夘酉為天地¶
闗格四極之地太陽太隂切忌臨之丑未貴人之首也¶
斗罡凶神加臨其上使貴人不得理事此門户閉塞三¶
光不明徳氣在内刑氣在外天翻地覆莫大憂煩故名二煩¶
　占主極凶春夏尚可生秋冬必死百事禍散復至殃¶
　及子孫喜者反怒解者更結雖有吉神不救日宿臨¶
　夘午為春夏天煩男犯刑囚徒配臨酉子為秋冬天¶
　煩男犯刀刑法死不𦵏月宿臨夘午為春夏地煩女¶
<pb:KR3g0031_WYG_007-31a>¶
　産難鬬訟血流臨酉子為秋冬地煩女犯重法為男¶
　所殺男女行年併尤的月宿遇重留者更凶大抵弦¶
　望晦朔四正日男行年抵日宿主被吏執子午夘酉¶
　四仲日女行年抵月宿主被盜賊假如壬子日午將¶
　夘時四課寅壬巳寅夘子午夘三傳午酉子若正月¶
　十四占得此課則為地煩葢正月初一起室數至十¶
　四日為桺桺乃午宫宿是也若六月初二占得此課¶
　為天地二煩葢午為六月月將臨夘此日宿臨仲又¶
<pb:KR3g0031_WYG_007-31b>¶
　六月初一起鬼初二栁栁乃午宫宿此又月宿臨仲¶
　故名二煩也二課俱斗繫丑¶
　此課四仲月日及四正日占之更的然日月宿不發¶
　用者不真¶
　附　日月宿臨仲斗不繫丑未又名杜傳傳行杜塞也¶
　　心鏡¶
日月宿行為四仲此卦名為天地煩更被斗罡加丑未¶
復以兼稱為杜傳男行抵日女抵月舉事灾殃為汝言¶
<pb:KR3g0031_WYG_007-32a>¶
禍散更生歡復怒仇人和了又成寃弦望晦朔天煩合¶
男犯刑傷被吏纒(弦望晦朔為四正日男行/年抵日者主被吏執纒)¶
子午夘酉地煩㑹主女流血迍復邅¶
　　春酉將八課¶
乙夘丁夘巳夘辛夘癸夘庚午戊午壬午(并酉加午臨仲也/發用斗繫丑未)¶
　　夏午將十二課¶
甲子丙子丁酉巳酉庚子壬子癸酉辛酉(并午加酉臨仲/發用斗繫丑未)¶
　　秋夘將三課¶
<pb:KR3g0031_WYG_007-32b>¶
戊子辛酉巳酉(并係夘加子發/用斗繫丑未)¶
　　冬子將七課¶
丁夘丁丑丁酉辛夘丙午巳夘(并係子加夘發/用斗繫丑未)¶
　二十八宿角亢氐房之類正月起室已見于前假令¶
　正月初一日起室二日璧三日四日俱奎五日胃六¶
　日昴七日畢八觜九參初十日十一日俱井十二鬼¶
　十三栁十四星十五張加四仲發用者是也¶
　　起月宿法¶
<pb:KR3g0031_WYG_007-33a>¶
正室二奎三在胃四畢五參六鬼期七張八角九月氐¶
十心一斗十二虚¶
　每日一宿遇奎張井翼氐斗重留一日遇本日星發¶
　用者是地煩地煩又要斗繫丑未月宿加四仲發用¶
　是也¶
　　月宿所屬十二辰¶
辰角亢　夘氐房心　寅尾箕　丑斗牛　子女虚危¶
　亥室壁　戌奎婁　酉胃昴畢　申觜參　未井鬼¶
<pb:KR3g0031_WYG_007-33b>¶
　午栁星張　已翼軫¶
　正月十四十五十六　二月十二十三十四　三月¶
　初九初十十一　四月初七初八初九　五月初五¶
　初六初七　六月初二初三初四　七月初一初二¶
　八月二十六二十七二十八　九月二十五二十六¶
　二十七　十月二十二二十三二十四　十一月十¶
　九二十一　十二月十五十六十七¶
丁丑昴星丁亥己夘甲子癸酉丙子昴星俯己丑丁酉¶
<pb:KR3g0031_WYG_007-34a>¶
庚子己酉壬子辛酉併係午加酉為用以上月内逢者¶
是¶
　正月初六初七初八　二月初四初五初六　三月¶
　初一初二初三　四月初一　五月二十九三十¶
　六月二十六二十七二十八　七月二十三二十四¶
　二十五　八月十八十九二十　九月二十六二十¶
　七二十八　十月十四十五十六　十一月十一十¶
　二十三　十二月初八初九初十¶
<pb:KR3g0031_WYG_007-34b>¶
乙夘庚午己夘壬午辛夘癸夘戊午丁夘併係酉加午¶
為用以上月内逢者是¶
　正月三十　二月二十八二十九三十　三月二十¶
　六二十七二十八　四月二十四二十五二十六¶
　五月十九二十二十二　六月二十三二十四　七¶
　月二十六二十七二十八　八月十一十二十三¶
　九月初九初十　十月初六初七初八　十一月初¶
　三初四初五　十二月初一初二¶
<pb:KR3g0031_WYG_007-35a>¶
己夘丁夘丁丑己丑辛夘丁酉丙子併係子加夘酉發¶
用如前月日逢者是¶
　正月二十二三四　二月二十一二三　三月十八¶
　十九二十二十一　四月十六十七十八　五月十¶
　四五六七　六月十一二三四　七月初八九十十¶
　一　八月初三四五六　九月初一二三四　十月¶
　初一三十　十一月二十七二十八二十九　十二¶
　月二十四五六七¶
<pb:KR3g0031_WYG_007-35b>¶
戊子己酉辛酉癸酉乙酉丁酉併係夘加酉發用者是¶
　子午夘酉四項通計三十餘課值此月此日方是假¶
　令正月一十二日己酉申時月宿在夘此日偶值己¶
　酉夘加子仲臨仲發用為地煩課也¶
　斗不繫丑未者名杜傳課四位俱閉三光不明徳氣¶
　在内刑氣在外利于居家不可遠行¶
　假令戌將夘時己夘日占四月丙午日申將午時六¶
　月癸酉日未將酉時皆乃天煩杜傳¶
<pb:KR3g0031_WYG_007-36a>¶
　假令九月辰加酉初一日起氐數十四日乃月宿在¶
　戌庚戌日戌加夘發用是地煩杜傳¶
　　觀月經¶
日宿加四仲發用在其中斗繫丑兼未天煩卦本宫愆¶
招男子罪如何走西東兵甲將誅戮加刑憂命終¶
　　地煩卦¶
月宿加四仲地煩發用名天罡臨丑未女子血光驚産¶
婦多憂懼胎成子不成傳中有惡將必定舉哀聲¶
<pb:KR3g0031_WYG_007-36b>¶
　　曾門¶
日宿臨四仲為天煩月宿臨四仲為地煩斗繫丑未為¶
天地煩不繫丑未則為杜傳當此之時四位俱閉三光¶
不明徳氣在内刑氣在外利于居家不利逺行男子抵¶
日女子抵月凡舉百事喜者反怒解者復結殃及子孫¶
禍更復作男禁天煩無抵四正(弦望晦/朔之日)以此舉事刑戮¶
大驚女禁地煩無抵四平(子平夘夘平午/午平酉酉平子)以此舉事流¶
血見腥¶
<pb:KR3g0031_WYG_007-37a>¶
　定章曰朔望弦晦日月加四仲占事與九醜同以舉¶
　百事必被殃也又曰日宿加午夘為春夏天煩男子¶
　囚禁流血見官日宿加酉子為秋冬天煩男子兵戮¶
　法死不𦵏月宿加夘午為春夏地煩女子鬬訟流血¶
　月宿加酉子為秋冬地煩女子鬬訟為男子所殺二¶
　煩之禁不可不慎以舉百事主死亡如二月朔日辛¶
　夘時加夘天魁臨夘為用將得勾陳主鬭訟刑傷次¶
　傳天后事因婦女終見天空耗散破滅此時日月宿¶
<pb:KR3g0031_WYG_007-37b>¶
　在魁下臨仲為二煩並斗不係丑未為杜傳此時徳¶
　氣在内刑氣在外以舉百事必因婦人鬭訟刑傷耗¶
　散家業或被刑戮大驚殃及子孫　　三月午時斗¶
　係丑未曰天煩　　四月二十七日已時名地煩¶
　　天禍課¶
凡四立日占得今日干支臨昨日干支或昨日干支臨¶
今日干支為天禍課葢立春日木旺水絶立夏日火旺¶
木絶立秋日金旺火絶立冬日水旺金絶一年之内只¶
<pb:KR3g0031_WYG_007-38a>¶
此立春立夏立秋立冬四立日前一日為四絶如四立¶
日干支神加絶神干支或絶神干支加四立干支神此¶
四時之氣徳絶用刑如天刑時灾人受其禍故名天禍¶
占者動有凶咎不可妄為統大過之體乃嫩草遭霜之課也¶
象曰以新易舊天有災禍咎事莫為身宜謹守戰鬭流¶
血造死喪偶出行死亡干謁空走如四立金日前一日¶
是火神相加又發用占者立火殃或雷震天灾木日水¶
動主水災或盜賊淫亂木主屋梁崩折金主兵戈戰鬭¶
<pb:KR3g0031_WYG_007-38b>¶
土主土瘟牆壁險陷更乘白虎主死喪𤣥武失脱朱雀¶
口舌勾陳爭鬭帶惡殺必有不意凶禍不出時節九十¶
日也或四立日值朔望先一日月窮為四廢併此四絶¶
之日上望見月宿其㐫尤甚當此之時不可出行造作¶
等事犯者大凶當應大過九三棟撓凶之象也¶
如正月立春甲申日絶日癸未寅加癸為天禍課¶
<pb:KR3g0031_WYG_007-39a>¶
　　訂訛¶
天禍亦名四窮天禍(凡四立日占得今日干支臨昨日/干支或昨日干支臨今日干支)¶
立春日木旺水絶立夏日火旺木絶立秋日金旺火絶¶
立冬日水旺金絶四立前一日為四絶如四立日干支¶
加絶神干支或絶神干支加四立日干支此四時之氣¶
徳絶用刑日上日下皆不願處如天行時災人受其禍¶
故名天禍絶神為四時窮日故亦名四窮天禍¶
　占主動凶不可妄為出行死干謁不見造𦵏更忌如¶
<pb:KR3g0031_WYG_007-39b>¶
　絶神是火主火災或雷霆變異水主水災或盜賊淫¶
　亂木主屋傾金主兵戰土主土瘟或官司牽累應騐¶
　不出節内九十日也或四立日值朔望先一日為月¶
　窮又為四廢併此四絶之日上望見月宿凶尤甚¶
　　觀月經¶
四立干上神分明末日臨此名天禍卦乖角竟相侵¶
　立春前一日名水絶立夏前一日名木絶立秋前一¶
　日名火絶立冬前一日名金絶立春之日是甲甲前¶
<pb:KR3g0031_WYG_007-40a>¶
　一日是癸癸是水末日也甲日占得甲上見丑是末日¶
　臨也言癸課在丑也立夏之日是庚前一日是己巳¶
　是木之末日其庚日占事干上得小吉是末日臨也¶
　言已課在未¶
　如癸丑日立秋前一日是壬壬是火絶之日癸日占得¶
　丑上見亥言壬課在亥也¶
　立冬之日是丁前一日是丙丙為金絶之末日也丁¶
　日占事未上見太乙是未日臨也以丙課在已此是¶
<pb:KR3g0031_WYG_007-40b>¶
　四立于上神分明未日臨也大抵天禍四立日干見¶
　昨日天干上發用者是也¶
火動燒人死(若庚辛之日為四立日見未日臨之又發/用若火神動者主雷霆逆禍事天降火燒)¶
　(人或天中有叱異之事如庚辛/為未日又火神動者主此灾禍)¶
水臨刼盜深(若水動有水災賊盜亦是家中濁濫而生/凶禍也丙丁為末日又得水神發用者課)¶
　(主盜/賊也)¶
木因梁屋事(若木動主屋塌梁墜下扎而致死亡之/事如戊己為未日見木神主此災禍也)¶
土動為爭論(壬癸日立春得未發用/見土神主此灾禍也)¶
<pb:KR3g0031_WYG_007-41a>¶
金則兵戈亂閙處起哀聲(如金動主兵戈刀死刃傷甲/乙日立春立春時得未發用)¶
　(是金神主/此灾禍也)¶
　四立之日是課妙用切須熟讀記之¶
　　心鏡¶
四立日占為百事切忌干臨向絶辰(立春立夏立秋立/冬四立前一日為)¶
　(四絶前日干臨/今日干是也)¶
遇此是名天禍卦天咎之災四五旬(經云禍不出一節/一節四十五日也)¶
今日立春當乙酉昨暮窮冬是甲申假令乙酉戌時課¶
<pb:KR3g0031_WYG_007-41b>¶
乙將臨甲害凌人欲知禍患縁何起以將推之決是因¶
白虎死亡𤣥武賊官事追朱鬭勾陳天空作事主欺詐¶
若依此法豈遭迍¶
　天禍四立日日干臨前一日日干上　天㓂分至日¶
　日支臨前一日日支上　創始值於干絶　旺極值¶
　於支離　天禍主九十日水絶水厄火絶火災虎加¶
　病死𤣥加盜賊¶
　天冦主四十五日出行遭刼造屋火灾骨肉不相保¶
<pb:KR3g0031_WYG_007-42a>¶
　疫癘必相傷遇之者上天怒之咎也¶
　假令甲申旬乙酉日立春子將戌時¶
　¶
　¶
　¶
　¶
　　天獄課¶
凡課囚死墓神發用斗係日本為天獄卦葢囚死者時¶
<pb:KR3g0031_WYG_007-42b>¶
令囚死之氣也墓者日庫也我克者為死克我者為囚¶
夫死囚發用主死喪囚禁之事斗者辰為罡也日本者¶
日干長生位也若日本強旺生日有救今日本又遭斗¶
係不能扶助用神囚死墓𦵏之氣如天降災殃致入罹¶
獄難逃故名天獄占者憂患相仍難解統噬嗑之體委¶
靡不振之課也¶
象曰日用迍邅刑獄之愆犯法難解染病未痊出行凶¶
也謀事徒然兵家大忌出軍不旋如用神囚死俯仰兵¶
<pb:KR3g0031_WYG_007-43a>¶
仇斗係日本或乙日辰加亥孟神憂父母加夘仲神憂¶
同類加未季神憂妻子或帶刑殺灾刼為真天獄雖有¶
青龍莫能救止或為魄化奇係日本凶禍尤甚當此之¶
時不可出行及造作百事皆凶則應噬嗑上九何校滅¶
耳凶象也然辰為天牢戌為地網若罪囚入獄喜見貴¶
人臨辰戌有履獄録囚之義更日辰行年得子孫生氣¶
徳合解神吉將為獄清平則危中有救憂中有喜官訟¶
得理賊圍可解當應九四得金矢利艱貞吉之象也¶
<pb:KR3g0031_WYG_007-43b>¶
如乙酉日春占未土死氣發用斗罡係亥為天獄課¶
　¶
　¶
　　訂訛¶
天獄(癸用死囚/斗繫日本)日本者干長生也我克為死克我為囚¶
死囚發用已主死喪囚繫又是斗罡凶神臨日本之上¶
如天降災致人罹獄難脱故名天獄課¶
　占主犯法入獄病多死出行用兵一切造作凶如用¶
<pb:KR3g0031_WYG_007-44a>¶
　神囚死作日墓俯仰丘仇者更的丘乃三丘天盤見¶
　之曰仰見其丘仇乃尅制下受地盤克曰俯見其仇¶
　也斗加日本帶刑煞災刼為真天獄乃致死之地雖¶
　有青龍莫捄或魄化為用斗繫日本謂之絞斬卦禍¶
　尤慘¶
　此課甚凶主家有人繫獄如將得貴龍常后又不帶¶
　災刼等變凶為吉來意主望天恩事有貴臨辰戌未¶
　入獄者遇之則貴人不得地不能察訟訟凶若罪囚¶
<pb:KR3g0031_WYG_007-44b>¶
　在獄喜見貴人有履獄録囚之義更日辰年上得子¶
　孫乘生氣徳解吉將為天獄清平危中有捄訟伸圍¶
　解¶
　　觀月經¶
欲知天獄卦發用死囚神斗繫加日本相臨犯法人傳¶
中災刼殺刑害轉生嗔正墓加同類灾迷受禍迍¶
　日本者亥為甲乙之本寅為丙丁之本申為戊己壬¶
　癸之本已為庚辛之本　斗是天罡若天罡加日本¶
<pb:KR3g0031_WYG_007-45a>¶
　又遇死囚神發用三傳逢刼殺灾殺刑害更本命墓¶
　來臨日入獄刑誅難有出期或上祖曾遭誅戮者應¶
　之¶
　　心鏡¶
占課用神當死囚仰見其丘俯見仇更值斗罡加日本¶
　(今日長生/處是也)¶
四凶天獄是基田正月乙酉午時課小吉臨寅故曰丘¶
　(未土是/木之墓)¶
<pb:KR3g0031_WYG_007-45b>¶
春占土死未為墓土畏于寅又是仇(未土被寅木克/小吉與木為仇)¶
乙生于亥將為本(乙木生于亥/亥是本父母)¶
斗繫亥當父母憂(斗柄指亥故/當父母之憂)¶
臨仲已身兄弟患(斗指仲/兄弟憂)¶
加季兒孫妻妾愁(孟亥仲夘季未亥/夘未是本之位也)¶
登明小吉例難得如火如木忌逢秋(秋木死/火囚也)¶
行人不可此時出百事能知不免憂¶
　　袖中金¶
<pb:KR3g0031_WYG_007-46a>¶
天獄用神死囚仰見其丘俯見其仇斗罡加日本出行¶
百事不吉欲知天獄卦¶
假令七月乙丑日已加子¶
　¶
　¶
　此課功曹加酉下賊為用功曹為時之死氣又天罡¶
　臨亥是斗繫日本小吉加寅是正墓臨同類寅為刼¶
　殺未墓又是日刑占人家凶禍終年者也¶
<pb:KR3g0031_WYG_007-46b>¶
　　天冦課¶
凡四離日占得月宿加離辰為天冦課葢春分秋分夘¶
酉月中隂陽均分而離冬至夏至子午月中隂陽俱至¶
而離四時之中惟此春分秋分冬至夏至四至前一日¶
為四離乃隂陽生殺多主盜賊月宿者乃太隂躔度之¶
辰正月初一起室逆行二十八宿毎日約行十三度所¶
到之宫辰為月宿隂精刑殺主盜加此四離之神明中¶
為盜如天降凶冦殃及于人故名天冦占事破壊多值¶
<pb:KR3g0031_WYG_007-47a>¶
亂離統蹇之體乃時勢多艱之課也¶
象曰隂陽分離氣不得反盜賊滋生軍兵墮懶病者即¶
亡孕婦當産出路死傷婚姻拆散如月宿加離辰發用¶
禍事尤速乘𤣥武勾陳作逰都盜神定主盜賊來則必¶
戰或乘虎作鬼刼為真天冦其凶尤甚此時出行市買¶
主刼盜喪亡百事不遂則應蹇險在前也其道窮也凶¶
象若占人年命見月宿加離辰必已身欲為盜來問也¶
故月宿值太陽日月併明主盜賊敗露為敗冦當應蹇¶
<pb:KR3g0031_WYG_007-47b>¶
見險能止大人濟蹇之吉象也¶
如癸夘日春分離辰壬寅月宿在辰加寅為冦課(亦非/發用)¶
　¶
　¶
　　訂訛¶
天冦(分至日占得/月宿臨離辰)春分秋分隂陽均分冬至夏至隂陽¶
俱至分至前一日為離乃隂陽離析盜生盜殺之時月¶
宿詳見二煩課中即正月起室二月起奎等是也逢奎¶
<pb:KR3g0031_WYG_007-48a>¶
井張翼氐斗皆重留一日數到四離日若是月宿加之¶
當主冦盜假如八月初五日丁酉秋分辰將酉時占事¶
初一角初二亢初三氐氐該重留一日初四仍在氐初¶
五房房宿在夘申為離辰而夘加之是離辰上望見月¶
也月乃金水之精主刑殺又乘四離盗氣之辰如天降¶
凶冦殃及于人故名天冦¶
　占主凡事破壊多值亂離盗猖兵敗病者死孕婦即¶
　産是女而凶出路死傷婚拆散營造見火災謀望不¶
<pb:KR3g0031_WYG_007-48b>¶
　成一動即有生分死别之象雖有救神莫解惟居家¶
　守靜可也月宿臨離辰不在課傳亦凶發用更甚乘¶
　𤣥勾作逰都盗神盗必來來必戰乘虎作鬼刼為真¶
　天冦凶尤甚此時不可出行市賈主刼盗喪亡若占¶
　人年命見月宿加離辰必已身欲為盗來問也或月¶
　宿值太陽日月並明主盗賊敗露為敗冦¶
　　觀月經　四離見月宿　離神地盤上看月宿天¶
　　盤上看¶
<pb:KR3g0031_WYG_007-49a>¶
分至四神上蟾光月正臨(分至者即春分秋分夏至冬/至四辰也如二月初二日春)¶
　(分是丁夘先一日是丙寅初五日夘時占從奎數至/昴為初五酉是月宿用戌將加夘時寅上得酉是蟾)¶
　(光月正臨也凡/此四日有之)¶
名為天冦卦百禍俱來侵(四課日辰上得月宿太/隂之星舉百事皆凶)¶
夫妻有離拆君臣義不深(主夫妻别離/君臣失義也)¶
傳中雖有救父子淚淋淋(主離别失財破/散為四離課也)¶
　(假令寅日春夘時占寅上見離辰/太隂更得金神發用即凶卦也)¶
　(假令午日夏至得已為離辰值月加/午更得水神發用者以凶斷之)¶
<pb:KR3g0031_WYG_007-49b>¶
　(假令申日冬至將得未作太隂加申更得火/神發用即凶也其灾害所主大概與天禍同)¶
　　心鏡¶
隂陽生殺言分至(陽至主生隂至主殺春分陽氣盗殺/在夘故榆莢落夏至隂氣盗殺在午)¶
　(故菁麥死秋分陽氣旺殺在酉故麥生冬至陽氣初/生殺在子是根本故蘭菊生萌芽動此四者名曰朝)¶
　(氣不得/久立也)¶
前之一日是離神假令春分今日夘離神昨日乃居寅¶
占時月宿在寅上(月宿在二煩/之卦註定)詳其多少悉殃人月是¶
積隂為殺氣離上逢之天禍迍非是行人去遭刼即是¶
<pb:KR3g0031_WYG_007-50a>¶
修營害其身(要知心月狐在夘酉危月燕在子月張月鹿/在午  畢月烏在    遇此乃真  宿也)¶
　　天網課¶
凡課占時與用神同克日為天網課葢時為目前用為¶
事始時用既為日鬼如人舉目見天網故名天網占者¶
凡事不能踴躍登髙至逺統蒙之體乃羅網在頭之¶
課¶
象曰天網四張萬物盡傷産孕損子逃亡遭殃戰有埋¶
伏病入膏肓先凶有救後獲吉祥如占時與用同克日¶
<pb:KR3g0031_WYG_007-50b>¶
干為天網又天網正月起亥逆行四孟天刑煞春酉夏¶
子秋夘冬午又天網辰也地網戌也入傳凶甚主官灾¶
口舌難消出軍被圍難出則應六四困蒙吝之凶象若¶
末傳及年命有救神克初傳為解網反凶為吉則應蒙¶
九二子克家吉象也¶
如庚辰日午時辰將午加庚用時俱克日為天網課¶
<pb:KR3g0031_WYG_007-51a>¶
凡日辰前一位為之天網殺對冲為之地網殺并日辰¶
命年發用者為之羅網格若遇丁馬主官灾厄難更以¶
神將言其吉凶再論末傳年命有救神克初傳吉¶
如甲寅日辰將酉時用酉俱克日并日前冲位為羅網格¶
　¶
　¶
　　訂訛¶
天網(時與用神/俱尅日)時為目前用為事始二處既皆日鬼則¶
<pb:KR3g0031_WYG_007-51b>¶
至近之處先有所阻如人舉目見天有網故名天網¶
　占主動見阻滯不能踴躍登髙而致逺也孕損子戰¶
　有埋伏病在膏肓金鬼主鬭訟疾病水鬼憂女子病¶
　或訟木鬼鬭訟錢財毀傷火鬼主火災驚恐經官對¶
　吏土鬼爭訟田地墳墓事傳遇三煞定主官災又遇¶
　災刼謂之人網旺相克囚死謂之天網四張萬物盡¶
　傷與天網(正月起亥/逆行四孟)天刑併(春酉夏子/秋夘冬午)或天羅(辰/也)地¶
　網(戌/也)入傳甚凶主官災口舌難消行軍被圍難出若¶
<pb:KR3g0031_WYG_007-52a>¶
　與天獄死奇併必死¶
　此課凡占凶惟利田獵行刑追逃捕盗或日與中末¶
　及年命有子孫及冲破克鬼者為解網反凶為吉¶
　　觀月經　　正月庚子日午時值此¶
時用俱克日百禍竟相逢事多爭鬭競人傷禍必從傳¶
中災刼殺犯法的難容顛狂偏僻病免得法塲凶¶
　(假令六月乙酉日酉時次客占月將用大吉加酉一/課申乙二課子申三課丑酉四課己丑傳送為用申)¶
　(乃六月刼殺帶灾殺亦相氣發用傳送克乙干酉是/死囚氣十一月將申入墓因鬬而亡雖有青龍入墓)¶
<pb:KR3g0031_WYG_007-52b>¶
　(難救是/大凶)¶
　　心鏡¶
用起併時同尅深天網四張被災臨(經云天網四/張萬物被傷)¶
庚辛占值日中課¶
火作初用火尅金(用神得火與/時同克日)¶
甲乙申時得傳送他皆倣此例須尋問其憂事縁何發¶
消息天官㫁客心¶
　天網發用與正時共克日天網四張萬物盡傷動作¶
<pb:KR3g0031_WYG_007-53a>¶
　過度以遇天釁若更三殺入傳定主官災雖有解神¶
　吉將亦不能免其咎惟畋獵追亡捕盗利耳¶
　　天羅地網卦¶
日前一神天羅殺對冲名為地網神發用行年支干上¶
官灾病厄是其迍朱雀火殃白虎病螣蛇憂夢怪驚人¶
　　訂訛¶
羅網(日前一位為天羅羅之對冲為地網又/日前一位為天羅辰前一位為地網)前位神覆¶
葢遮隔不得出頭故名羅網¶
<pb:KR3g0031_WYG_007-53b>¶
　占主身宅俱不便利病危官災謀為多拙遇丁馬更凶¶
　此課得年命冲破羅網之神為有捄¶
　　魄化課¶
凡白虎帶死神死氣臨日辰行年發用為魄化課葢虎¶
乃凶將乘旺相氣受制不能為害若遇死神死氣及時¶
囚死之神則為餓虎定是傷人如魄神受驚化而飛散¶
故名魄化死神正月起已死氣正月起午俱順行十二¶
辰其神乘虎克日占忌已身之災克辰門户之灾統蠱¶
<pb:KR3g0031_WYG_007-54a>¶
之體乃隂害相連之課¶
象曰人身喪魄憂患相仍病多喪死訟有憂驚産孕傷¶
子征戰損兵謀而招禍切莫逺行如日墓乘虎或魁罡¶
作日墓帶死囚神發用為虎銜屍極凶或在年命又為¶
日鬼乃自己喪魄動則自尋死也或日墓虎鬼臨干主¶
身受殃且凶速速日墓虎臨支克支宅有伏屍作怪或¶
有形響虎在陽憂男在隂憂女上克下及日外喪下克¶
上與辰内喪或人年在魁罡蛇虎之下無冲克救解決¶
<pb:KR3g0031_WYG_007-54b>¶
有身主死亡之殃當應蠱蟲在器六四往見吝之凶象¶
若虎臨鬼門虎隂神制虎日辰年命處有冲克及吉神¶
救解為魄化䰟歸先憂後喜則應上九髙尚其事之吉¶
象也¶
如壬戌日戌加壬為用虎乘死神迫日年為魄化卦¶
　¶
　¶
　　訂訛¶
<pb:KR3g0031_WYG_007-55a>¶
魄化(白虎乘死神死㤅及囚死臨日辰行/年發用又曰墓乘虎作鬼加日亦是)死神正月起¶
已死㤅正月起午俱順行十二辰虎乃凶神乘旺相自¶
貪其旺或受克制皆難為害若遇死神死㤅及時令囚¶
死則為餓虎定是傷人如魄神受驚消散故名魄化¶
　占主凶病者死無病亦有病訟憂驚孕傷子戰損兵¶
　謀為招禍逺行更忌如日墓作鬼乘虎或作魁罡帶¶
　囚死發用為虎銜尸更凶若在年命上主自尋死併¶
　金神三殺血支血忌主刀下身亡或水神天河地井¶
<pb:KR3g0031_WYG_007-55b>¶
　相迫必是自欲投水溺死或為懸索勾絞主自縊死¶
　大抵虎克干防身克支防宅上克下外喪下克上内¶
　喪在陽憂男在隂憂女如二月甲戌日課得戌甲午¶
　戌午戌寅午三傳戌午寅將得虎乘天上死神迫日¶
　辰必有死喪事午為陽憂男子下克上内喪又如六¶
　月壬戌日課得戌壬酉戌酉戌申酉三傳戌酉申將¶
　得虎乘地下死神迫日辰必有死喪事戌為陽憂男¶
　子上克下外喪¶
<pb:KR3g0031_WYG_007-56a>¶
　此課十分凶若貴臨鬼門日辰年命得吉神虎被冲¶
　克為魄化䰟歸先憂後喜¶
　　觀月經　　名旱苗無雨(白虎乘死神死氣臨日/辰行年主有灾殃病者)¶
　　(不/甦)¶
死囚為白虎來臨日用由魄化䰟消散死亡病者愁行¶
年同位上患者命難留細意看年用凶神禍病尤(假令/正月)¶
　(癸巳日寅時占戌加癸為發用上克下白虎乘死氣/來克癸水三傳又見天羅日之正墓也將是螣蛇此)¶
　(卦有死亡之事若人行年至丑/必凶依元首卦推之萬無一失)¶
<pb:KR3g0031_WYG_007-56b>¶
　¶
　¶
白虎西方本是金性專刑殺忌加臨若遇死神相㑹合¶
日辰年上見灾侵遇此即名魄化卦假若無病也昏沈¶
二月寅時甲戌日勝光為虎是其隂(甲上天魁戌上勝/光是甲之隂神)¶
死神正已二居午(死神正月在/已順行十二)止怕相兼作害深(虎為/死神)¶
　(兼之相/逼也)¶
六月未時壬戌日天魁乘虎又加壬六月死神來至戌¶
<pb:KR3g0031_WYG_007-57a>¶
下逼行年依此行賊上為内下克外陽為男子女為隂¶
行年若遇魁罡立身須逢害必加迍(用在陽憂男在隂/憂女上克下為外)¶
　(喪下賊上為内喪行年在/魁罡月下自喪身軀也)¶
　　訂訛¶
喪魄(正月未二月辰三月丑四月戌週/而復始加人行年或日辰發用)四土凶神能喪¶
人魄故名喪魄¶
　占主病將死壯健亦衰¶
　　飛䰟卦¶
<pb:KR3g0031_WYG_007-57b>¶
逰䰟來加年日上(加行年/日辰上)用起兼之惡將并但是飛䰟¶
䰟不定行逢鬼魅祟神驚若問殺居何所在順行正月¶
起登明¶
　　袖中金¶
飛䰟喪魄䰟屬陽魄屬隂二者聚散去來之神若于¶
日辰行年上見者壅滯䰟魄之往來若更值天乚逆行¶
白虎入傳三傳隔布不見生氣健者憂衰病者憂死¶
　　訂訛¶
<pb:KR3g0031_WYG_007-58a>¶
飛䰟(正月起亥順行十二宫/加人行年或日辰發用)令人䰟有飛揚千里之象¶
故名飛䰟¶
　占主夜多凶夢鬼祟相侵恍惚不寜¶
　　三隂課¶
凡天乚逆行日辰在後用其凶死將乘𤣥虎時克行年¶
為三隂卦葢貴人逆治日辰在後隂氣不順一也用神¶
囚死動作無光隂氣不振二也將乘𤣥虎時克行年隂¶
氣不利三也此三者暗昧幽晦故名三隂課占者凡事¶
<pb:KR3g0031_WYG_007-58b>¶
不通多有晦滯統中孚之體乃羣隂黨惡之課¶
象曰動作困苦百事沈淪見官屈伏占病多迍仕憂禄¶
位男忌婚姻求財破散孕主女娠如日辰三𫝊始終囚¶
死帶墓時克行年最凶主公私事皆不成或喪魂逰魂¶
五鬼伏殃諸煞併臨其禍尤甚喪魂殺正月起未逆行¶
四季逰魂殺正月起亥順行十二辰天鬼伏殃殺正月¶
起酉逆行四仲其殺併臨日辰年命占病必死行兵多¶
敗謀為及占家宅主家破人離百事凶殃宜禳之則應¶
<pb:KR3g0031_WYG_007-59a>¶
中孚六三得敵或鼓或罷或泣或歌之凶象六處有救¶
解末傳旺相則應九二鳴鶴在隂其子和之之象也¶
如正月癸丑日夘時子將占人申命行年在丑天乙乘¶
已加申逆理天乙日辰在天乙後戌為死乘白虎凶將¶
加癸為用夘時屬木克人年丑土為三隂課¶
　¶
　¶
　　訂訛¶
<pb:KR3g0031_WYG_007-59b>¶
三隂(貴人逆治日辰在後一也發用傳終名/帶囚死二也將乘𤣥虎時克行年三也)三者俱主¶
暗昧無光幽隂之象故名三隂¶
　占主暗滯沈淪見官屈伏病多迍名位失財破婚無¶
　就孕生女如日辰發用帶墓鬼克行年最凶公私事¶
　皆不成或喪魂逰魂天鬼諸煞占病必死¶
　此課主凶然六處有捄解末傳旺相反之¶
　附　課傳中六隂俱備者名六隂課利私謀不利公¶
　幹晝傳夜迷甚¶
<pb:KR3g0031_WYG_007-60a>¶
　　心鏡　　　又丘墓臨日辰亦曰二隂¶
天乙逆行為不順𤣥白二神居日前(一隂/)用中囚死復¶
相克(用神囚死神將/相克曰二隂)時賊行年凶有殘(占時克行/年為三隂)三隂¶
任汝能行履卦主精神入墓間百事總乖家業散縱使¶
登科位不遷(日辰見𤣥武白虎為一隂日辰在/天乙後為二隂用神囚死為三隂)¶
　　袖中金¶
天乙逆治𤣥白立干前大旺克初日辰囚死正時尅行¶
年名曰三隂為悔為否為殺為消凡事屯蒙健人失志¶
<pb:KR3g0031_WYG_007-60b>¶
喜事反凶¶
　　訂訛¶
四逆(用吉終凶一也用旺終衰二也天/乙逆行三也傳入天乙後四也)四者皆屬拂逆¶
故名四逆¶
　占主事體隔絶有頭無尾志意不遂妻奴不順¶
　　龍戰課¶
凡夘酉日占夘酉為用人年立夘酉為龍戰課葢夘月¶
陽氣南出萬生隂氣北入榆莢落酉月陽氣北入萬物¶
<pb:KR3g0031_WYG_007-61a>¶
凋隂氣南出麻麥生此隂陽出入之位刑徳聚㑹之門¶
時氣分離不可復合如卯日占課遇夘為用人年復立¶
夘上酉日占事逢酉發用人年併立酉上此隂氣主刑¶
殺陽氣主徳生其體如龍一生一殺相戰于門故名龍¶
戰主占事疑惑反復不定統離之體乃門户不寜之課也¶
象曰合者將離居者將徙欲行莫行欲止莫止出路迍¶
邅求婚莫娶胎孕不安財物弗聚如三傳入三交課主¶
賊來必戰逰神春丑夏子秋亥冬戌相加主行人必來¶
<pb:KR3g0031_WYG_007-61b>¶
求財不得占病反復占官改動或夫妻年立其上主室¶
家離散兄弟年立其上主爭財異居將得天后事起婦¶
女乘蛇虎𤣥尤加驚恐事宜決㫁進退不能南北俱凶¶
縱有吉神將不免其咎當應離九三大耋之嗟凶象也¶
如丁夘日辰時戌將占夘加酉發用人年立夘地為龍¶
戰課¶
<pb:KR3g0031_WYG_007-62a>¶
　　訂訛¶
龍戰(夘酉日占夘酉上神/發用行年夘酉更的)夘月陽氣南出萬物生隂氣¶
北入榆筴落酉月陽氣北入萬物凋隂氣南出麻麥生¶
此隂陽出入刑徳聚㑹其體如龍一生一殺相戰于門¶
故名龍戰¶
　占主疑惑反覆門户不寜出忌南行入忌北行合者¶
　將離居者將徙欲行莫行欲止莫止婚阻孕不安財¶
　不聚如傳入三交賊來必戰逰神併行人來病反覆¶
<pb:KR3g0031_WYG_007-62b>¶
　官改動或夫妻年立其上主室家離散兄弟年立其¶
　上主爭財異居將得天后事起婦人乘蛇虎𤣥猶加¶
　驚恐¶
　　觀月經¶
日辰是夘酉所臨作用神名為龍戰卦進退事逡巡¶
　(凡夘酉日占事行年在夘酉上又遇夘酉入傳夘酉/上發用者是龍戰卦其餘日夘酉上發用者亦是龍)¶
　(戰卦/也)¶
父子難同室夫妻亦不親(若是仲日伸位發用在/夘酉上主分離之事也)¶
<pb:KR3g0031_WYG_007-63a>¶
分財爭内外論盗在比隣立秋乙夘日辰時發用神天¶
罡臨夘上發用正含嗔(假令乙夘日已將辰時占一課/巳乙二課午己三課辰夘四課)¶
　(己辰取辰加夘下賊上發/用是天罡在夘也)¶
人年立夘酉正是渉迷津(人行年本命立夘得此/卦其人應涉迷津也)¶
　　心鏡¶
龍戰𤣥黄二八門春生秋殺決于分(二月建夘春分生萬/物八月建酉秋分殺)¶
　(萬物夘是日出月入之門酉是日入月出之門但遇/夘酉日占事用起其上或人行年本命立夘酉者則)¶
　(用此/卦也)¶
<pb:KR3g0031_WYG_007-63b>¶
燕至燕歸離㑹兆雷發雷收見潛因(二月𤣥鳥至以象/㑹八月𤣥鳥歸以)¶
　(象離二月雷乃發聲龍見徳八月/雷始收聲龍潛形應離㑹之象)¶
如今夘酉日占事行年用起立斯辰(夘酉日占或行年/本命在夘酉上或)¶
　(用神在夘酉上/是龍戰卦也)¶
刑徳兩途俱合此(二月春分生萬物主徳復有殺氣盗/刑而榆莢落八月秋分殺萬物主刑)¶
　(復有徳氣盗施而蒜麥生/故曰刑徳兩途俱合此也)¶
出南入北忌遭迍行人進退心疑貳兄弟乖張妻不親¶
　　袖中金¶
<pb:KR3g0031_WYG_007-64a>¶
夘酉日占事夘酉上發用名曰龍戰卦夘酉天之私門¶
生殺有限分社有期雷動龍奔示其有戰主人心疑惑¶
進寸退尺動有乖離之象¶
　假令立秋乙夘日已將辰時占天罡加夘發用凶若¶
　行年又在夘酉者尤凶¶
　¶
　¶
　　曾門¶
<pb:KR3g0031_WYG_007-64b>¶
二八門上一為發用欲行難行欲止難止人年立之或¶
分或異刑徳集聚俱合于門天地解離不可復合¶
　定章曰二月建夘出萬物之門八月建酉納萬物之¶
　門日出夘月生酉此皆日月所逰萬物所從故曰夘¶
　酉之辰為二八之門用起立此占人欲行不得行欲¶
　止不得止以象刑徳俱合干門生者東南入者西北¶
　人年立夘夘日占事用起夘上或人年立夘以酉日¶
　占事用起酉上以此占人動搖不安夫妻年在上室¶
<pb:KR3g0031_WYG_007-65a>¶
　家分絶兄弟立年之爭財異居以應刑不應徳合者¶
　將離居者將徙也¶
　丁夘日戌加夘用年在夘上曰二門是欲行難行欲¶
　止難止主室家分離兄弟異居也¶
　　死奇課¶
凡斗罡係日辰隂陽發用為死奇課斗罡者辰也葢天¶
罡為死竒凶惡厭翳之神死囚帶殺所在者殃如罡加¶
四課之神主死亡竒怪之事故名死竒月為刑竒主刑¶
<pb:KR3g0031_WYG_007-65b>¶
殺占者咸凶故主疾病憂患日竒為福徳主奸盗并息¶
反凶為吉統未濟之體憂中望喜之課也¶
象曰辰為天罡刑獄之曜疾病死期征戰凶兆論訟𬒳¶
囚干貴失靠婚嫁出行禍患自招如帶日鬼日墓灾刼¶
惡煞相併克賊及乘白虎為必死之兆大凶更臨嵗月¶
之上為三死課禍尤凶經云三者盡傷嵗必受殃此天¶
罡臨日旬内憂臨辰月内憂臨嵗嵗内憂孟憂二親仲¶
憂已身季憂妻奴當應未濟初六濡其尾吝之凶象也¶
<pb:KR3g0031_WYG_007-66a>¶
若旺相徳合相生遇吉將或六處有冲克救神及日竒¶
反吉辰為月將尤美為死竒回光除禍為福則應六五¶
有孚吉象也¶
如甲子日丑時已將占辰為天罡加子為用死竒課¶
　¶
　¶
　　訂訛¶
死竒(天罡發用月行度到角亢之/分或月宿臨太嵗日辰皆是)天上日月星三竒天¶
<pb:KR3g0031_WYG_007-66b>¶
罡星宿為死竒月宿為刑竒日宿為徳竒葢白晝萬物¶
光輝夜則鬼神不潛奸盗為害所以日主徳月主刑星¶
主死也日宿即月將是也月宿乃月躔度天罡太隂同¶
見六處有月將照之謂死竒回光只有太隂刑竒單見¶
亦主病患而又天罡惡神併且無月將救援定主死亡¶
竒禍故名死竒¶
　　觀月經¶
式加死竒卦天罡日月論死亡推斗下憂患月中陳日¶
<pb:KR3g0031_WYG_007-67a>¶
至能除禍諸家卦備均¶
所生為父母同類兄弟親墓處論妻妾三竒推苦辛斗¶
臨遭死損月至憂患頻日到灾殃散思量卦有神(如甲/乙亥)¶
　(為生寅夘為類未為墓是妾生如丙丁寅為生巳午/為類戌為墓  戊己巳午為  四季為類辰為墓)¶
　(庚辛日已為生申酉為類丑為墓/壬癸日申為生亥子為類辰為墓)¶
　　心鏡¶
天上三竒日月星日為福徳月為刑(三竒皆靈竒也日/為福徳者日出則)¶
　(奸盗止鬼神潛惡獸伏病者愈故為福也月為刑者/月夜曜也則奸盗不止鬼神不潛惡獸不伏病則劇)¶
<pb:KR3g0031_WYG_007-67b>¶
　(故主/刑也)¶
星是死竒為北斗更互加之各有靈(星是死竒謂北斗/星也星斗之光不)¶
　(及日月之曜處暗/之中奸盗不止也)¶
加孟所生憂父母臨仲為身及弟兄季上見之妻與子¶
看其藏否與誰併(假令今日丙子斗加寅為孟所憂父/母臨午為仲所憂己身及兄弟臨戌)¶
　(是季為妻子奴婢寅是火生午是火旺戌/是火墓他例此看何竒加何位即可知之)¶
日主旬中辰月裏(竒加日吉凶在旬内竒加辰吉/凶在月内遇竒則吉凶有應)¶
嵗上一年之内程(竒在太嵗吉凶在/一年之内應也)¶
<pb:KR3g0031_WYG_007-68a>¶
星月獨臨當死患(星竒主死/月竒主患)¶
其中日照免危傾(星月之竒雖主凶惡若日辰太嵗上/或有日竒則星月不能灾殃也葢日)¶
　(出則星月没故也也日竒者月將也是太陽故曰日/宿  月竒者月宿  是太隂是二十八宿直日發用)¶
　(也亦如二/煩卦論也)¶
　　曾門¶
三光媞媞更立三竒斗為死亡月為憂患日為福徳孟¶
為二親仲為已身季為妻子奴婢謂斗繫之憂死亡月¶
照之憂疾病日加之有喜慶日太陽也日加年雖見斗¶
<pb:KR3g0031_WYG_007-68b>¶
月即免凶憂日為旬期辰為月期嵗為年期三者不傷¶
嵗中無殃三者盡傷嵗中受殃謂斗繫今日日辰及嵗¶
辰也¶
　定章曰日月星謂之三光懸象著明為媞若今日日¶
　月及斗並見應天三竒斗為凶神也所繫者死月為¶
　刑氣也所臨者憂日為福徳也則能救之所生為孟¶
　所旺為仲所死為季¶
　如甲乙日亥為所生夘為所旺未為所死斗月臨孟¶
<pb:KR3g0031_WYG_007-69a>¶
　憂二親斗月臨仲憂已身兄弟斗月臨季憂妻子奴¶
　婢¶
　　訂訛¶
死絶(日之死鄉又加死/地之絶鄉發用)如甲日午加亥發用是也甲木¶
死在午午火絶在亥故名死絶¶
　占主紀綱紊亂壯者病病者死百事衰㣲凶敗¶
　　灾厄課¶
凡喪車逰魂伏殃病符喪弔丘墓嵗虎發用者為灾厄¶
<pb:KR3g0031_WYG_007-69b>¶
課也葢喪車一名喪魂正月起未逆行四季為惡鬼臨¶
門主病疾憂死婦人産厄非病有危逰魂正月起亥順¶
行十二辰為鬼祟妖怪不祥主精神驚恐病患凶災伏¶
殃者正月起酉逆行四仲為天鬼煞主殃禍所侵伏兵¶
殺傷病符舊太嵗臨支克支主合家病患并天鬼時疫¶
并白虎死喪甚凶或臨干支旺相帶日財貴人即宜成¶
合殘年舊事喪弔嵗前二辰為喪門嵗後二辰為弔客¶
若全加支干或年命發用主身被孝服或并死氣絶神¶
<pb:KR3g0031_WYG_007-70a>¶
白虎臨身弔客入宅主自身死亡致宅人掛孝白虎嵗¶
后四神并旬虎臨日辰最為凶并鬼病不可療五墓者¶
金丑木未火戌水土辰主死喪病凶三丘庫墓冲位并¶
虎雀喪門有𦵏埋事臨丑有墓田事或丘墓入傳季神¶
逢丁神將凶主惡禍官病凶灾最速此凶殺灾殃危厄¶
故名灾厄統歸妹之體乃鬼祟作孽之課¶
象曰家門厄㑹妖孽為害疾病死亡財喜破壊婚孕多¶
凶征戰大敗行人不歸訪人不在絶神如申子辰用已¶
<pb:KR3g0031_WYG_007-70b>¶
類取水絶在己也亦為墓門為女災為刼煞主孕凶宜¶
了絶舊事血支每月閉也血忌正丑二未三寅四申對¶
位順數忌針刺并天空沐浴為産血支血忌為破胎神¶
臨産宜見胎神絶前一位羊刃祿前一位主兵刀血光¶
或值日用囚死凶將并諸喪車惡殺大凶或青龍作日¶
鬼為幸中不幸則應歸妹征凶無攸利之象若病符女¶
災虎墓囚死日辰年命有冲克及天地醫救解凶散為¶
吉病可療或白虎作長生為不幸中之幸則應初九跛¶
<pb:KR3g0031_WYG_007-71a>¶
能履征吉之象也¶
如亥年正月將乙亥日夘時占未為喪車春占死氣加¶
亥乘虎亥年未為嵗虎曰灾厄課¶
　¶
　¶
　¶
　¶
　¶
<pb:KR3g0031_WYG_007-71b>¶
　¶
　¶
　¶
　¶
　¶
　¶
　¶
　六壬大全卷七¶
