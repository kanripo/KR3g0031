# -*- mode: mandoku-view; -*-
#+TITLE: 六壬大全
#+DATE: 2015-08-24 23:12:37.346844
#+PROPERTY: ID KR3g0031
#+PROPERTY: BASEEDITION WYG    
#+PROPERTY: JUAN 提要
<pb:KR3g0031_WYG_000-1a>¶
欽定四庫全書　　　　　子部七¶
　六壬大全　　　　　　　術數類四(占卜之屬/)¶
　　提要¶
　　　　臣等謹案六壬大全十二巻不著撰人名氏¶
　　　　巻首題懷慶府推官郭載騋校盖明代所刋¶
　　　　也六壬與遁甲太乙世謂之三式而六壬其¶
　　　　傳尤古或謂出於黄帝元女固屬無稽要其¶
　　　　為術固非後世方技家所能造大抵數根於¶
<pb:KR3g0031_WYG_000-1b>¶
　　　　五行而五行始於水舉隂以起陽故稱壬焉¶
　　　　舉成以該生故用六焉其有天地盤與神將¶
　　　　加臨雖漸近竒遁九宫之式而由干支而有¶
　　　　四課則亦兩儀四象也由發用而有三𫝊則¶
　　　　亦一生二二生三三生萬物也以至六十四¶
　　　　課莫不原本羲爻盖亦易象之支流推而衍¶
　　　　之者矣考國語伶州鳩對七律以所稱夷則¶
　　　　上宮大呂上宮推之皆有合於六壬之義然¶
<pb:KR3g0031_WYG_000-2a>¶
　　　　特以五音十二律定數未可即指為六壬之¶
　　　　源呉越春秋載伍員及范蠡雞鳴日出日映¶
　　　　禺中四術則時将加乘與龍蛇刑徳之用一¶
　　　　如今世所傳而越絶書載公孫聖亦有今日¶
　　　　壬午時加南方之語其事雖不見經傳似出¶
　　　　依托然趙煜袁康皆後漢人知其法著於漢¶
　　　　代也其書之見於史者隋志二家唐志六家¶
　　　　宋志三十家而焦竑經籍志所列多至八十¶
<pb:KR3g0031_WYG_000-2b>¶
　　　　三家然多散佚不傳其存者如徐道符心鏡¶
　　　　蔣日新開雲觀月歌凌福之畢法賦及五變¶
　　　　中黃經術家奉為蓍蔡而流傳既久其說多¶
　　　　岐或専論課體而失之拘或専主類神而失¶
　　　　之麤或雜取神煞而失之支又皆不可以為¶
　　　　法是書總集諸書遺文首載入手法總鈐及¶
　　　　貴神月将徳煞加臨喜忌旁采唐以来諸論¶
　　　　若括囊雲霄賦課經之類而緯以心鏡觀月¶
<pb:KR3g0031_WYG_000-3a>¶
　　　　諸篇採撮頗為詳備案明史藝文志有袁祥¶
　　　　六壬大全三十三巻名目相同而巻帙不符¶
　　　　未必即祥所輯要其博綜簡括固六壬家之¶
　　　　總滙也惟是六壬所重莫過於天乙貴神隂¶
　　　　陽順逆為吉凶所自出如匠者之凖繩榘矱¶
　　　　而先天之徳起於子後天之德起於未以五¶
　　　　干徳合神取貴承學之士多未究其源我¶
　聖祖仁皇帝御定星歴考原一書貫串璣衡權輿圭¶
<pb:KR3g0031_WYG_000-3b>¶
　　　　臬以訂曹震圭晝丑夜未之訛實足立千古¶
　　　　之標凖我¶
　　皇上御纂協紀辦方書復申暢斯旨謹按呉越春¶
　　　　秋所載子胥之占三月甲戌時加雞鳴而以為¶
　　　　青龍在酉是甲日丑為隂貴也范蠡石室之¶
　　　　占十二月戊寅時加日出而亦以為青龍臨¶
　　　　酉功曹為螣蛇是戊日丑為陽貴也沿溯古¶
　　　　義皆與¶
<pb:KR3g0031_WYG_000-4a>¶
　聖謨垂示先後同符是書所取天乙尚沿俗例巻中¶
　　　　僅載先天貴人一圖而不用未免失之舛漏¶
　　　　又所載十二宮分野亦多拘牽舊說未能訂¶
　　　　正今以原本所有姑仍其舊録之而附訂其¶
　　　　失如右乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
