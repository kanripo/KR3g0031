# -*- mode: mandoku-view; -*-
#+TITLE: 六壬大全
#+DATE: 2015-08-24 23:12:37.447737
#+PROPERTY: ID KR3g0031
#+PROPERTY: BASEEDITION WYG    
#+PROPERTY: JUAN 卷四
<pb:KR3g0031_WYG_004-1a>¶
欽定四庫全書¶
　六壬大全卷四¶
　　括囊賦¶
一氣初判二儀肇彰設四時以成象布六壬以配方¶
吉凶本末之端生於好惡禍福推移之始造用柔剛(此/明)¶
　　(加臨生克之端相生/之道剛柔之意吉凶)¶
原夫黄帝遭孽於蚩尤𤣥女降靈於風后以月將加於¶
正時用五行論其克賊¶
<pb:KR3g0031_WYG_004-1b>¶
加臨地局内外别於陰陽(地局法用起干為陽為/内起支為陰為外也)¶
運轉天盤逆順分為南北(亥至辰順/巳至戌逆)¶
所用稽疑來方為准(㸔來方上神/合於日辰也)¶
先立課體得何象次觀神將之是推¶
貴人小吉傳中皆云其吉太乙螣蛇始末咸謂乎危¶
如是則推索幽微之㫖惟詳探深淺之辭¶
害挾太常動止則尊親有訝徳乘朱雀謀謨而官吏無虧¶
　　(朱雀乘德神為用與貴人合/投書必來聽望信必來至也)¶
<pb:KR3g0031_WYG_004-2a>¶
復有勾陳𢃄劍白虎持喪(勾陳乘金神克日干大凶/白虎乘喪門殺克日亦凶)¶
青龍被克兮財寡六合負喜兮婚良(青龍乘金神内戰/又值空亡無財六)¶
　　(合乘天喜與日/相生占婚吉矣)¶
武作浴盆抱病魂歸逝水空持傳送望信僕造囘廊¶
太陰巳午兮被辱天后辰戌兮孕妨¶
月厭六丁往往家招怪異逰神本命頻頻夢主驚惶¶
首視火鬼次審金殺宅中防火事主破碎¶
直符飛亷天目火光天怪天鬼逰魂月宿號為八妖宅¶
<pb:KR3g0031_WYG_004-2b>¶
必見孽貴人刑處辰加孟而成妖華盖到宫知是嵗而¶
起復(月將加時㝷子落寅申卯酉是四足為怪加己午/厨竈為怪加辰戌是産鬼加未井怪加丑主傷牛)¶
　　(馬加子鼠怪/加亥宅神)¶
時有休囚死衰兄弟妻兒旺相比則人是休囚氣則物¶
為¶
干稟長上支云賤卑支克干而尊禍干制支而㓜疲¶
上下相生居處而内和外睦將神遇合訪尋而主喜客¶
怡¶
<pb:KR3g0031_WYG_004-3a>¶
莫不課象淵源在乎天乙傳歸前理皆眀顯遞於後情¶
多塞窒(用在大乙後傳歸天乙前先昧而後顯用在天/乙前傳歸天乙後主先明而後暗又㸔逆順也)¶
貴臨魁罡論公而易換有司復詣從衝謁貴而動摇他¶
室¶
式體既定來情多猜任信多知動静返吟况是往來¶
元首尊神所作仰為領袖空亡陰鬼加謀轉托梯媒¶
龍戰不離於門户𤣥胎欲卜於嬰孩¶
不備無淫必有陰私而起譖㧞茅連茹何妨類聚以求¶
<pb:KR3g0031_WYG_004-3b>¶
財¶
天獄囚禁三交暗災¶
昴星歸去而防險(剛日出災/柔日歸忌)逰子商賈而未囘¶
斬闗逃竄擬速疾乘軒寵招非徘徊¶
三奇六儀交重連綿喜矣四殺五墓相衝不乆哀哉¶
爰及見機察微贅壻亂首見機取舎宜變通察微暴進¶
逢殃咎日臨辰位招兩姓以同居支就干宫寄一身而¶
匹偶¶
<pb:KR3g0031_WYG_004-4a>¶
必見灾生九醜禍起二煩得絶嗣兮妨父母見無禄兮¶
少子孫奄奄枕席難痊奈逢魄化恍惚精神不定必值¶
飛魂¶
其有曲直炎上潤下從革遇吉將而朋從見凶殺而支¶
折¶
或主公訟或遭難厄内出外而已求陽入陰而彼索¶
用神得墓長生未以無憂吉將入傳帝旺終而有獲¶
及乎彈射日克蒿矢辰凌望行人至有矣想求事成罕¶
<pb:KR3g0031_WYG_004-4b>¶
曽(望行人至/求事不成)¶
貴人順治徳扶忠臣孝子天乙逆行殺動便佞交朋¶
况夫課例極繁究推奚盡茍貴殺而可慿乃神將之在¶
𦂳¶
時逢土旺乘天后而失衣氣涉水休𢃄土神而傷腎¶
𤣥武乘午兮職轉白虎申酉兮訟争罡作太陰奴婢乃¶
非淳樸申為朱雀陰書必起途程¶
螣蛇己午而怪夢六合寅卯而親情水遇雀蛇多横死¶
<pb:KR3g0031_WYG_004-5a>¶
於非命木逢勾虎必棟折於三刑¶
陰作大吉兮僧願戍為白虎兮犬驚勾陳卯寅兮論訟¶
寡宿子午兮孤惸¶
龍帶勝光壬癸日妻懷姙孕常携小吉申酉辰首飾簮¶
纓¶
丑到戌兮足疾寅加巳兮竈更土克水兮潺潺金伐木¶
兮丁丁相生相剋之元視於衰旺有吉有凶之本分爾¶
輕重¶
<pb:KR3g0031_WYG_004-5b>¶
善惡有期進退相慶占宅兮忌克人問疾兮怕入墓¶
論公訟兮惡獄留還官爵兮湏印綬¶
闗遐門遠占行客而未來陽少陰多産男兒應不悞¶
奪標望薦卷䇿須合乎主文越省登科傳末須逢於帝¶
坐¶
噫術之至幽也莫深乎課道之至遠也只在乎心¶
心既逹於𤣥妙課亦通乎古今¶
無常德兮不為卜有正已者乃可為占欲求夫感應志¶
<pb:KR3g0031_WYG_004-6a>¶
其在乎精嚴¶
　　雲霄賦¶
論人生五行之禍福詳課體剋戰之興衰¶
相生則喜剋戰為危¶
月將與地分分其高下人元與貴神定其尊卑¶
臣犯於君已欲侵人君陵臣下人來害己¶
人元剋六陽之神陽男有禍天干戰六陰之將陰母逢¶
凶¶
<pb:KR3g0031_WYG_004-6b>¶
泉沈蛇馬定生眼目之灾(壬癸為龍泉己午為蛇馬亥/子加己午上故有眼目之灾)¶
虎負岡嵎必主羸瘦之症(甲乙木剋/辰戌土)¶
紅馬登途行商外病(丙午火剋/庚申金)¶
赤蛇入户閨婦内灾(丁巳火克辛酉/金主暗昧之灾)¶
西女來東户狂病傷蠶(辛酉金剋乙卯木蠶不/收也主風癱之狂病)¶
白道映緑林老翁損賭(庚辛金剋寅卯木寅為山林申也/為道路損害老翁者神樹寅木)¶
東方賊子園中盗粟偷孳(卯加丑丑乃金/庫又為粟園)¶
未地勤兒店内搬食弄酒(未地井宿乃酒食/之神小吉酒店也)¶
<pb:KR3g0031_WYG_004-7a>¶
産癆病患為土星填北海(辰戌土剋/亥子水也)¶
土牛逢江猪賊人自敗(丑屬牛亥屬猪/乃丑入亥也)¶
火宿遇波濤陰婦井溺(丁巳火入/亥子水也)¶
南方赤烏怕北海之浮波(丙午火怕逢/壬子水也)¶
東地青龍畏西方之惡吼(青龍畏/白虎也)¶
龍虎交加老來傷害(甲寅木見/申金也)¶
邱墳倚叠衰後獨孤(辰戌重/加是也)¶
天冢為僧道犯陰后必主奸淫(辰戌為天冢寺觀若六/合天后太陰臨或值天)¶
<pb:KR3g0031_WYG_004-7b>¶
　　(空奸淫之兆又卯/酉為門户之神也)¶
金井飲牛羊牧墳岡定然鰥寡(丑未辰戌相加丑未為/牛羊辰戌為墳岡金井)¶
　　(乃未也犯之主二/姓三名男鰥女寡)¶
青龍入户接脚老翁為夫(寅入卯主/接脚夫也)¶
神樹臨池應得陰人財寳(寅入亥男得/陰人財物也)¶
負水澆林木徒養他人揚波溢苑中終傷自己(子水至/卯為死)¶
　　(又子卯相刑水/浮泛溢故也)¶
大門木户相見兩和(指卯/亥也)¶
<pb:KR3g0031_WYG_004-8a>¶
醴酒𤣥漿相調兩便(未為酒亥為水未/亥和合富貴昌盛)¶
内室專權有僊女跨雲之象(巳到/寅也)¶
行商得利逢坤門灑酒之徵(未為酒神加坤/方主利禄非常)¶
木象化天門經營自變(未土克亥水亥旺得卯三/合成木象是化於天門也)¶
白虎嫌黒水禍患相仍(申虎到亥水之鄉是/金體衰必有禍患)¶
當途决水享耄頤之遐齡(申為道路水至申旺/金水相生而有眉壽)¶
生地安墳樂綿瓞之旺續(辰戌為墳加/申取生意也)¶
陰人疤面赤蛇走入金門(巳加酉/丁加辛)¶
<pb:KR3g0031_WYG_004-8b>¶
姜女失音白雉飛來巽户(酉加巳午剋/之主有此兆)¶
大吉小吉為勾陳爭訟田宅¶
河魁從魁化六合逃亡奴婢¶
寅辰若遇勾陳官刑禁繫¶
亥寅如逢白虎疾病驚憂¶
子卯與𤣥武同傳當逢賊盗¶
己亥逢驛馬並駕在路奔騰¶
丑未之臨朱雀口舌呪咀之非¶
<pb:KR3g0031_WYG_004-9a>¶
未酉之加隔角夫婦休離之患(丑寅辰巳戌亥/未申入之者也)¶
魁罡臨處多生詞訟¶
甲午併交常有狐疑¶
原夫天乙所占官宦遇剋必定官嗔¶
螣蛇為卜驚憂逢刑决然火怪¶
朱雀文書口舌¶
六合喜慶婚姻¶
勾陳主鬬訟勾連¶
<pb:KR3g0031_WYG_004-9b>¶
青龍應婚姻財寳¶
天后奸心暗昧¶
太陰隠晦陰私¶
𤣥武防盗賊之侵凌¶
太常有酒食之筵㑹¶
　　三才賦¶
金口𤣥妙入式幽微能决有疑之事先知未見之情¶
指方定位神將成課體之機驗煞推元吉凶妙鬼神之用¶
<pb:KR3g0031_WYG_004-10a>¶
干神將位當立貴賤尊卑四象三才須分高低上下¶
干剋神而剥官人謀害已神剋干而進職已欲侵人¶
將剋神不求才當言身病神剋將非捕盗必主妻傷¶
位剋干而神剋位病疾官灾位生神而將生干求財喜慶¶
將剋干方損妻妾而牛失馬倒¶
干剋神位防盗賊而財散人離¶
位生干兮印綬遷而子孫弱¶
干生位兮嗣續旺而名位卑¶
<pb:KR3g0031_WYG_004-10b>¶
本音全見妻兒難保長年¶
妻旺官衰父母恐防不夀¶
金純而道途分異¶
木全而官事纒身¶
水多敗散主痔病兒童¶
火盛驚憂應傷殘婦女¶
純土乃醜婦當權孤立則尊人不利¶
土入木鄉争訟田宅之兆¶
<pb:KR3g0031_WYG_004-11a>¶
火加水上生育産難之驚¶
水入土鄉瘡灾牢獄¶
火臨金地勞患纒縈¶
金加火上主銷鎔¶
木到水中為飄蕩¶
水臨火地寒熟往來¶
木入金宫口舌争辨¶
水加土上争競田疇¶
<pb:KR3g0031_WYG_004-11b>¶
土入水中多生腎病¶
欲盡吉凶再推神將¶
大抵功曹主文書木器¶
傳送為信息行程¶
太衝盗賊及車船¶
從魁金銀與奴婢¶
辰為鬬訟兼主犯喪¶
戍乃奸欺或稱印綬¶
<pb:KR3g0031_WYG_004-12a>¶
登明徴召太乙非災¶
勝光鬼怪連綿¶
神后奸淫牽惹¶
未為衣服筵席¶
丑為田園苑圃¶
玉女逰斗宿之宫陰權太富(酉與丑三合/丑又為食庫)¶
牽牛至金門之路血畜尫羸(丑至酉/而無氣)¶
仙女逰園樂生産充盈之兆(已火雙女宫至丑乃因/火生土而財帛充盈)¶
<pb:KR3g0031_WYG_004-12b>¶
土牛奔火恐虧負暗昧無言(丑土入巳丑為巳火之/爐未為木墓必傷身也)¶
土多乏嗣續(土孤/獨也)¶
水盛好荒淫(水泛/溢也)¶
木衆枝繁金多體折¶
火氣炎炎人多性燥¶
水形汨汨性主必柔¶
五行大忌結胎逢刑四位切防無權交戰¶
金臨丑地木人遇肢體不全(金旺若木人遇之主/傷筋損骨肢體不全)¶
<pb:KR3g0031_WYG_004-13a>¶
水至申宫木命值飄蓬無定(水旺若木人遇之男/主為盗女主娼淫)¶
火熾傷金邉塞奔馳之子¶
卯榮破丑田園耗散之人¶
獨木遇三金劍刃須防有鬼禍¶
一金遇二火鑠銷切備值天灾¶
孤土入敗絶之鄉見木多傳尸乆患¶
弱水臨休囚之地逢坤常嘔血之憂¶
五行最要相生四位偏嫌殺戰¶
<pb:KR3g0031_WYG_004-13b>¶
果爾留心留意自然無惑無差¶
白虎主死喪之道路¶
天空主欺詐之逃亡¶
將神更忌刑冲干位仍防帶煞¶
將帶神兮神𢃄將於中𤣥妙¶
干被刑兮位被煞就裏幽微¶
天上神將有加臨幽顯之微¶
地下支元有隠伏不明之意¶
<pb:KR3g0031_WYG_004-14a>¶
是故太嵗受剋尊人有不測之災¶
月建遭刑兄長有沈溺之禍¶
凶神同居白虎哭泣臨門¶
喪弔相併鬼鄉哀戚動地¶
月建號曰青龍遇吉將資財進益¶
月破名為白虎逢凶神疾病崩催¶
枉横死於滅禍(陽月前三辰為大禍後三辰為滅門陰/月前二辰為滅門後三辰為大禍即平)¶
　　(收/也)¶
<pb:KR3g0031_WYG_004-14b>¶
淫亂發於奸私¶
破耗失畜亡財(嵗前五辰為小耗六/辰為大耗即執破也)¶
青龍添人進口¶
邱墓喪車併煞病者必臨孝幃(邱者春丑夏辰秋未冬/戌墓者春未夏戌秋丑)¶
　　(冬辰喪車者春酉夏/子秋卯冬午是也)¶
德合解神詔赦囚人定主脱災¶
天醫宜占疾病喪門不免驚憂¶
逰魂哭煞非災有准¶
<pb:KR3g0031_WYG_004-15a>¶
亡神月厭禍患難逃¶
星月為刑為煞¶
太嵗為禍為奇¶
天馬驛馬入垣所占迅速¶
孤虚死氣同傳謀舉逗遛¶
徳合生神臨用占事有成¶
煞併天空四課有像無依¶
五行衰敗之鄉加臨人情斷絶¶
<pb:KR3g0031_WYG_004-15b>¶
四位生榮之處相逢事體光輝¶
將神沐浴之處所占事為露機¶
功曹加畢昴之位河魁屬氐房之方¶
重闗用鎖於西方見金則斬闗不閉(寅卯加酉為闗上/乘金將為斬闗)¶
設隔致防於東位見木則毁隔無防(辰戌加卯為隔上/乘木將為毁隔)¶
酉加卯上為鎖稱上再見火破鎖名(申酉加卯為鎖上/乘火將為破鎖)¶
𤣥武與壬子窺户當憂盗賊(卯酉上/為窺户)¶
白虎同傳送臨門須防疾病(子午卯/酉上見)¶
<pb:KR3g0031_WYG_004-16a>¶
煞神既定象類更詳¶
合局則事從衆起分局則分劈支持¶
重疊則事多重疊(二三神/將同)¶
交互則宛轉無依(上下/交剋)¶
若占脱走逃亡别課體興衰可見¶
如占求財見貨視將位有氣方知¶
進表投書詳君臣察其善惡¶
戰鬬博戲認主客定其輸贏¶
<pb:KR3g0031_WYG_004-16b>¶
賊盗若值孤虛追之莫捕¶
死氣加諸墓絶病者不愈¶
詳天禽地獸之形察人間隠伏之狀¶
明此禍福之原細究五行之理¶
　¶
　¶
　¶
　六壬大全卷四¶
